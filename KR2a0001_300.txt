# -*- mode: mandoku-view -*-
#+TITLE: 史記
#+DATE: 2016-08-10 10:12:23
#+PROPERTY: ID KR2a0001
#+PROPERTY: BASEEDITION tls
#+PROPERTY: JUAN 11
#+PROPERTY: CAT 1pre-han,歷史,正史
<pb:KR2a0001_tls_300-1a>¶
** 3 書

3.1《禮書第一》
<pb:KR2a0001_tls_300-2a>¶

太史公曰：¶
洋洋美德乎！¶
宰制萬物，¶
役使群眾，¶
豈人力也哉？¶
余至大行禮官，¶
觀三代損益，¶
乃知緣人情而制禮，¶
依人性而作儀，¶
其所由來尚矣。
<pb:KR2a0001_tls_300-3a>¶

人道經緯萬端，¶
規矩無所不貫，¶
誘進以仁義，¶
束縛以刑罰，¶
故德厚者位尊，¶
祿重者寵榮，¶
所以總一海內而整齊萬民也。¶
人體安駕乘，¶
為之金輿錯衡以繁其飾；¶
目好五色，¶
為之黼黻文章以表其能；¶
耳樂鐘磬，¶
為之調諧八音以蕩其心；¶
口甘五味，¶
為之庶羞酸鹹以致其美；¶
情好珍善，¶
為之琢磨圭璧以通其意。¶
故大路越席，¶
皮弁布裳，¶
朱弦洞越，¶
大羹玄酒，¶
所以防其淫侈，¶
救其彫敝。¶
是以君臣朝廷尊卑貴賤之序，¶
下及黎庶車輿衣服宮室飲食嫁娶喪祭之分，¶
事有宜適，¶
物有節文。¶
仲尼曰：¶
「褅自既灌而往者，¶
吾不欲觀之矣。」
<pb:KR2a0001_tls_300-4a>¶

周衰，¶
禮廢樂壞，¶
大小相踰，¶
管仲之家，¶
兼備三歸。¶
循法守正者見侮於世，¶
奢溢僭差者謂之顯榮。¶
自子夏，¶
門人之高弟也，¶
猶云¶
「出見紛華盛麗而說，¶
入聞夫子之道而樂，¶
二者心戰，¶
未能自決」，¶
而況中庸以下，¶
漸漬於失教，¶
被服於成俗乎？¶
孔子曰¶
「必也正名」，¶
於衛所居不合。¶
仲尼沒後，¶
受業之徒沈湮而不舉，¶
或適齊、¶
楚，或入河海，¶
豈不痛哉！
<pb:KR2a0001_tls_300-5a>¶

至秦有天下，¶
悉內六國禮儀，¶
采擇其善，¶
雖不合聖制，¶
其尊君抑臣，¶
朝廷濟濟，¶
依古以來。¶
至于高祖，¶
光有四海，¶
叔孫通頗有所增益減損，¶
大抵皆襲秦故。¶
自天子稱號下至佐僚及宮室官名，¶
少所變改。¶
孝文即位，¶
有司議欲定儀禮，¶
孝文好道家之學，¶
以為繁禮飾貌，¶
無益於治，¶
躬化謂何耳，¶
故罷去之。¶
孝景時，¶
御史大夫鼂錯明於世務刑名，¶
數干諫孝景曰：¶
「諸侯藩輔，¶
臣子一例，¶
古今之制也。¶
今大國專治異政，¶
不稟京師，¶
恐不可傳後。」¶
孝景用其計，¶
而六國畔逆，¶
以錯首名，¶
天子誅錯以解難。¶
事在《袁盎》語中。¶
是後官者養交安祿而已，¶
莫敢復議。
<pb:KR2a0001_tls_300-6a>¶

今上即位，¶
招致儒術之士，¶
令共定儀，¶
十餘年不就。¶
或言古者太平，¶
萬民和喜，¶
瑞應辨至，¶
乃采風俗，¶
定制作。¶
上聞之，¶
制詔御史曰：¶
「蓋受命而王，¶
各有所由興，¶
殊路而同歸，¶
謂因民而作，¶
追俗為制也。¶
議者咸稱太古，¶
百姓何望？¶
漢亦一家之事，¶
典法不傳，¶
謂子孫何？¶
化隆者閎博，¶
治淺者褊狹，¶
可不勉與！」¶
乃以太初之元改正朔，¶
易服色，¶
封太山，¶
定宗廟百官之儀，¶
以為典常，¶
垂之於後云。
<pb:KR2a0001_tls_300-7a>¶

禮由人起。¶
人生有欲，¶
欲而不得則不能無忿，¶
忿而無度量則爭，¶
爭則亂。¶
先王惡其亂，¶
故制禮義以養人之欲，¶
給人之求，¶
使欲不窮於物，¶
物不屈於欲，¶
二者相待而長，¶
是禮之所起也。¶
故禮者養也。¶
稻粱五味，¶
所以養口也；¶
椒蘭芬茝，¶
所以養鼻也；¶
鐘鼓管弦，¶
所以養耳也；¶
刻鏤文章，¶
所以養目也；¶
疏房床笫几席，¶
所以養體也：¶
故禮者養也。
<pb:KR2a0001_tls_300-8a>¶

君子既得其養，¶
又好其辨也。¶
所謂辨者，¶
貴賤有等，¶
長少有差，¶
貧富輕重皆有稱也。¶
故天子大路越席，¶
所以養體也；¶
側載臭茝，¶
所以養鼻也；¶
前有錯衡，¶
所以養目也；¶
和鸞之聲，¶
步中《武象》，¶
驟中《韶濩》，¶
所以養耳也；¶
龍旂九斿，¶
所以養信也；¶
寢兕持虎，¶
鮫韅彌龍，¶
所以養威也。¶
故大路之馬，¶
必信至教順，¶
然后乘之，¶
所以養安也。¶
孰知夫出死要節之所以養生也，¶
孰知夫輕費用之所以養財也，¶
孰知夫恭敬辭讓之所以養安也，¶
孰知夫禮義文理之所以養情也。
<pb:KR2a0001_tls_300-9a>¶

人苟生之為見，¶
若者必死；¶
苟利之為見，¶
若者必害；¶
怠惰之為安，¶
若者必危；¶
情勝之為安，¶
若者必滅。¶
故聖人一之於禮義，¶
則兩得之矣；¶
一之於情性，¶
則兩失之矣。¶
故儒者將使人兩得之者也，¶
墨者將使人兩失之者也。¶
是儒墨之分。
<pb:KR2a0001_tls_300-10a>¶

治辨之極也，¶
彊固之本也，¶
威行之道也，¶
功名之總也。¶
王公由之，¶
所以一天下，¶
臣諸侯也；¶
弗由之，¶
所以捐社稷也。¶
故堅革利兵不足以為勝，¶
高城深池不足以為固，¶
嚴令繁刑不足以為威。¶
由其道則行，¶
不由其道則廢。¶
楚人鮫革犀兕，¶
所以為甲，¶
堅如金石；¶
宛之鉅鐵施，¶
鑽如蠭蠆，¶
輕利剽遫，¶
卒如熛風。¶
然而兵殆於垂涉，¶
唐昧死焉；¶
莊蹻起，¶
楚分而為四參。¶
是豈無堅革利兵哉？¶
其所以統之者非其道故也。¶
汝潁以為險，¶
江漢以為池，¶
阻之鄧林，¶
緣之以方城。¶
然而秦師至鄢郢，¶
舉若振槁。¶
是豈無固塞險阻哉？¶
其所以統之者非其道故也。¶
紂剖比干，¶
囚箕子，¶
為炮格，¶
刑殺無辜，¶
時臣下懍然，¶
莫必其命。¶
然而周師至，¶
而令不行乎下，¶
不能用其民。¶
是豈令不嚴，¶
刑不陖哉？¶
其所以統之者非其道故也。
<pb:KR2a0001_tls_300-11a>¶

古者之兵，¶
戈矛弓矢而已，¶
然而敵國不待試而詘。¶
城郭不集，¶
溝池不掘，¶
固塞不樹，¶
機變不張，¶
然而國晏然不畏外而固者，¶
無他故焉，¶
明道而均分之，¶
時使而誠愛之，¶
則下應之如景響。¶
有不由命者，¶
然後俟之以刑，¶
則民知辠矣。¶
故刑一人而天下服。¶
辠人不尤其上，¶
知辠之在己也。¶
是故刑罰省而威行如流，¶
無他故焉，¶
由其道故也。¶
故由其道則行，¶
不由其道則廢。¶
古者帝堯之治天下也，¶
蓋殺一人刑二人而天下治。¶
《傳》曰¶
「威厲而不試，¶
刑措而不用」。
<pb:KR2a0001_tls_300-12a>¶

天地者，¶
生之本也；¶
先祖者，¶
類之本也；¶
君師者，¶
治之本也。¶
無天地惡生？¶
無先祖惡出？¶
無君師惡治？¶
三者偏亡，¶
則無安人。¶
故禮，¶
上事天，¶
下事地，¶
尊先祖而隆君師，¶
是禮之三本也。
<pb:KR2a0001_tls_300-13a>¶

故王者天太祖，¶
諸侯不敢懷，¶
大夫士有常宗，¶
所以辨貴賤。¶
貴賤治，¶
得之本也。¶
郊疇乎天子，¶
社至乎諸侯，¶
函及士大夫，¶
所以辨尊者事尊，¶
卑者事卑，¶
宜鉅者鉅，¶
宜小者小。¶
故有天下者事七世，¶
有一國者事五世，¶
有五乘之地者事三世，¶
有三乘之地者事二世，¶
有特牲而食者不得立宗廟，¶
所以辨積厚者流澤廣，¶
積薄者流澤狹也。
<pb:KR2a0001_tls_300-14a>¶

大饗上玄尊，¶
俎上腥魚，¶
先大羹，¶
貴食飲之本也。¶
大饗上玄尊而用薄酒，¶
食先黍稷而飯稻粱，¶
祭嚌先大羹而飽庶羞，¶
貴本而親用也。¶
貴本之謂文，¶
親用之謂理，¶
兩者合而成文，¶
以歸太一，¶
是謂大隆。¶
故尊之上玄尊也，¶
俎之上腥魚也，¶
豆之先大羹，¶
一也。¶
利爵弗啐也，¶
成事俎弗嘗也，¶
三侑之弗食也，¶
大昏之未廢齊也，¶
大廟之未內尸也，¶
始絕之未小斂，¶
一也。¶
大路之素幬也，¶
郊之麻絻，¶
喪服之先散麻，¶
一也。¶
三年哭之不反也，¶
《清廟》之歌一倡而三歎，¶
縣一鐘尚拊膈，¶
朱弦而通越，¶
一也。
<pb:KR2a0001_tls_300-15a>¶

凡禮始乎脫，¶
成乎文，¶
終乎稅。¶
故至備，¶
情文俱盡；¶
其次，¶
情文代勝；¶
其下，¶
復情以歸太一。¶
天地以合，¶
日月以明，¶
四時以序，¶
星辰以行，¶
江河以流，¶
萬物以昌，¶
好惡以節，¶
喜怒以當。¶
以為下則順，¶
以為上則明。
<pb:KR2a0001_tls_300-16a>¶

太史公曰：¶
至矣哉！¶
立隆以為極，¶
而天下莫之能益損也。¶
本末相順，¶
終始相應，¶
至文有以辨，¶
至察有以說。¶
天下從之者治，¶
不從者亂；¶
從之者安，¶
不從者危。¶
小人不能則也。
<pb:KR2a0001_tls_300-17a>¶

禮之貌誠深矣，¶
堅白同異之察，¶
入焉而弱。¶
其貌誠大矣，¶
擅作典制褊陋之說，¶
入焉而望。¶
其貌誠高矣，¶
暴慢恣睢，¶
輕俗以為高之屬，¶
入焉而隊。¶
故繩誠陳，¶
則不可欺以曲直；¶
衡誠縣，¶
則不可欺以輕重；¶
規矩誠錯，¶
則不可欺以方員；¶
君子審禮，¶
則不可欺以詐偽。¶
故繩者，¶
直之至也；¶
衡者，¶
平之至也；¶
規矩者，¶
方員之至也；¶
禮者，¶
人道之極也。¶
然而不法禮者不足禮，¶
謂之無方之民；¶
法禮足禮，¶
謂之有方之士。¶
禮之中，¶
能思索，¶
謂之能慮；¶
能慮勿易，¶
謂之能固。¶
能慮能固，¶
加好之焉，¶
聖矣。¶
天者，¶
高之極也；¶
地者，¶
下之極也；¶
日月者，¶
明之極也；¶
無窮者，¶
廣大之極也；¶
聖人者，¶
道之極也。
<pb:KR2a0001_tls_300-18a>¶

以財物為用，¶
以貴賤為文，¶
以多少為異，¶
以隆殺為要。¶
文貌繁，¶
情欲省，¶
禮之隆也；¶
文貌省，¶
情欲繁，¶
禮之殺也；¶
文貌情欲相為內外表裏，¶
並行而雜，¶
禮之中流也。¶
君子上致其隆，¶
下盡其殺，¶
而中處其中。¶
步驟馳騁廣騖不外，¶
是以君子之性守宮庭也。¶
人域是域，¶
士君子也。¶
外是，¶
民也。¶
於是中焉，¶
房皇周浹，¶
曲得其次序，¶
聖人也。¶
故厚者，¶
禮之積也；¶
大者，¶
禮之廣也；¶
高者，¶
禮之隆也；¶
明者，¶
禮之盡也。
<pb:KR2a0001_tls_300-19a>¶

3.2《樂書第二》
<pb:KR2a0001_tls_300-20a>¶

太史公曰：¶
余每讀《虞書》，¶
至於君臣相敕，¶
維是幾安，¶
而股肱不良，¶
萬事墮壞，¶
未嘗不流涕也。¶
成王作頌，¶
推己懲艾，¶
悲彼家難，¶
可不謂戰戰恐懼，¶
善守善終哉？¶
君子不為約則修德，¶
滿則棄禮，¶
佚能思初，¶
安能惟始，¶
沐浴膏澤而歌詠勤苦，¶
非大德誰能如斯！¶
《傳》曰¶
「治定功成，¶
禮樂乃興」。¶
海內人道益深，¶
其德益至，¶
所樂者益異。¶
滿而不損則溢，¶
盈而不持則傾。¶
凡作樂者，¶
所以節樂。¶
君子以謙退為禮，¶
以損減為樂，¶
樂其如此也。¶
以為州異國殊，¶
情習不同，¶
故博采風俗，¶
協比聲律，¶
以補短移化，¶
助流政教。¶
天子躬於明堂臨觀，¶
而萬民咸蕩滌邪穢，¶
斟酌飽滿，¶
以飾厥性。¶
故云《雅》《頌》之音理而民正，¶
嘄噭之聲興而士奮，¶
鄭衛之曲動而心淫。¶
及其調和諧合，¶
鳥獸盡感，¶
而況懷五常，¶
含好惡，¶
自然之勢也？
<pb:KR2a0001_tls_300-21a>¶

治道虧缺而鄭音興起，¶
封君世辟，¶
名顯鄰州，¶
爭以相高。¶
自仲尼不能與齊優遂容於魯，¶
雖退正樂以誘世，¶
作五章以刺時，¶
猶莫之化。¶
陵遲以至六國，¶
流沔沈佚，¶
遂往不返，¶
卒於喪身滅宗，¶
并國於秦。
<pb:KR2a0001_tls_300-22a>¶

秦二世尤以為娛。¶
丞相李斯進諫曰：¶
「放棄《詩》《書》，¶
極意聲色，¶
祖伊所以懼也；¶
輕積細過，¶
恣心長夜，¶
紂所以亡也。」¶
趙高曰：¶
「五帝、¶
三王樂各殊名，¶
示不相襲。¶
上自朝廷，¶
下至人民，¶
得以接歡喜，¶
合殷勤，¶
非此和說不通，¶
解澤不流，¶
亦各一世之化，¶
度時之樂，¶
何必華山之騄耳而后行遠乎？」¶
二世然之。
<pb:KR2a0001_tls_300-23a>¶

高祖過沛詩《三侯之章》，¶
令小兒歌之。¶
高祖崩，¶
令沛得以四時歌儛宗廟。¶
孝惠、¶
孝文、¶
孝景無所增更，¶
於樂府習常肄舊而已。
<pb:KR2a0001_tls_300-24a>¶

至今上即位，¶
作十九章，¶
令侍中李延年次序其聲，¶
拜為協律都尉。¶
通一經之士不能獨知其辭，¶
皆集會《五經》家，¶
相與共講習讀之，¶
乃能通知其意，¶
多爾雅之文。
<pb:KR2a0001_tls_300-25a>¶

漢家常以正月上辛祠太一甘泉，¶
以昏時夜祠，¶
到明而終。¶
常有流星經於祠壇上。¶
使僮男僮女七十人俱歌。¶
春歌《青陽》，¶
夏歌《朱明》，¶
秋歌《西皞》，¶
冬歌《玄冥》。¶
世多有，¶
故不論。
<pb:KR2a0001_tls_300-26a>¶

又嘗得神馬渥洼水中，¶
復次以為《太一之歌》。¶
歌曲曰：¶
「太一貢兮天馬下，¶
霑赤汗兮沫流赭。¶
騁容與兮跇萬里，¶
今安匹兮龍為友。」¶
後伐大宛得千里馬，¶
馬名蒲梢，¶
次作以為歌。¶
歌詩曰：¶
「天馬來兮從西極，¶
經萬里兮歸有德。¶
承靈威兮降外國，¶
涉流沙兮四夷服。」¶
中尉汲黯進曰：¶
「凡王者作樂，¶
上以承祖宗，¶
下以化兆民。¶
今陛下得馬，¶
詩以為歌，¶
協於宗廟，¶
先帝百姓豈能知其音邪？」¶
上默然不說。¶
丞相公孫弘曰：¶
「黯誹謗聖制，¶
當族。」
<pb:KR2a0001_tls_300-27a>¶

凡音之起，¶
由人心生也。¶
人心之動，¶
物使之然也。¶
感於物而動，¶
故形於聲；¶
聲相應，¶
故生變；¶
變成方，¶
謂之音；¶
比音而樂之，¶
及干戚羽旄，¶
謂之樂也。¶
樂者，¶
音之所由生也，¶
其本在人心感於物也。¶
是故其哀心感者，¶
其聲噍以殺；¶
其樂心感者，¶
其聲嘽以緩；¶
其喜心感者，¶
其聲發以散；¶
其怒心感者，¶
其聲麤以厲；¶
其敬心感者，¶
其聲直以廉；¶
其愛心感者，¶
其聲和以柔。¶
六者非性也，¶
感於物而后動，¶
是故先王慎所以感之。¶
故禮以導其志，¶
樂以和其聲，¶
政以壹其行，¶
刑以防其姦。¶
禮樂刑政，¶
其極一也，¶
所以同民心而出治道也。
<pb:KR2a0001_tls_300-28a>¶

凡音者，¶
生人心者也。¶
情動於中，¶
故形於聲，¶
聲成文謂之音。¶
是故治世之音安以樂，¶
其正和；¶
亂世之音怨以怒，¶
其正乖；¶
亡國之音哀以思，¶
其民困。¶
聲音之道，¶
與正通矣。¶
宮為君，¶
商為臣，¶
角為民，¶
徵為事，¶
羽為物。¶
五者不亂，¶
則無惉懘之音矣。¶
宮亂則荒，¶
其君驕；¶
商亂則搥，¶
其臣壞；¶
角亂則憂，¶
其民怨；¶
徵亂則哀，¶
其事勤；¶
羽亂則危，¶
其財匱。¶
五者皆亂，¶
迭相陵，¶
謂之慢。¶
如此則國之滅亡無日矣。¶
鄭衛之音，¶
亂世之音也，¶
比於慢矣。¶
桑閒濮上之音，¶
亡國之音也，¶
其政散，¶
其民流，¶
誣上行私而不可止。
<pb:KR2a0001_tls_300-29a>¶

凡音者，¶
生於人心者也；¶
樂者，¶
通於倫理者也。¶
是故知聲而不知音者，¶
禽獸是也；¶
知音而不知樂者，¶
眾庶是也。¶
唯君子為能知樂。¶
是故審聲以知音，¶
審音以知樂，¶
審樂以知政，¶
而治道備矣。¶
是故不知聲者不可與言音，¶
不知音者不可與言樂。¶
知樂則幾於禮矣。¶
禮樂皆得，¶
謂之有德。¶
德者得也。¶
是故樂之隆，¶
非極音也；¶
食饗之禮，¶
非極味也。¶
清廟之瑟，¶
朱弦而疏越，¶
一倡而三歎，¶
有遺音者矣。¶
大饗之禮，¶
尚玄酒而俎腥魚，¶
大羹不和，¶
有遺味者矣。¶
是故先王之制禮樂也，¶
非以極口腹耳目之欲也，¶
將以教民平好惡而反人道之正也。
<pb:KR2a0001_tls_300-30a>¶

人生而靜，¶
天之性也；¶
感於物而動，¶
性之頌也。¶
物至知知，¶
然后好惡形焉。¶
好惡無節於內，¶
知誘於外，¶
不能反己，¶
天理滅矣。¶
夫物之感人無窮，¶
而人之好惡無節，¶
則是物至而人化物也。¶
人化物也者，¶
滅天理而窮人欲者也。¶
於是有悖逆詐偽之心，¶
有淫佚作亂之事。¶
是故彊者脅弱，¶
眾者暴寡，¶
知者詐愚，¶
勇者苦怯，¶
疾病不養，¶
老幼孤寡不得其所，¶
此大亂之道也。¶
是故先王制禮樂，¶
人為之節：¶
衰麻哭泣，¶
所以節喪紀也；¶
鐘鼓干戚，¶
所以和安樂也；¶
婚姻冠笄，¶
所以別男女也；¶
射鄉食饗，¶
所以正交接也。¶
禮節民心，¶
樂和民聲，¶
政以行之，¶
刑以防之。¶
禮樂刑政四達而不悖，¶
則王道備矣。
<pb:KR2a0001_tls_300-31a>¶

樂者為同，¶
禮者為異。¶
同則相親，¶
異則相敬。¶
樂勝則流，¶
禮勝則離。¶
合情飾貌者，¶
禮樂之事也。¶
禮義立，¶
則貴賤等矣；¶
樂文同，¶
則上下和矣；¶
好惡著，¶
則賢不肖別矣；¶
刑禁暴，¶
爵舉賢，¶
則政均矣。¶
仁以愛之，¶
義以正之，¶
如此則民治行矣。
<pb:KR2a0001_tls_300-32a>¶

樂由中出，¶
禮自外作。¶
樂由中出，¶
故靜；¶
禮自外作，¶
故文。¶
大樂必易，¶
大禮必簡。¶
樂至則無怨，¶
禮至則不爭。¶
揖讓而治天下者，¶
禮樂之謂也。¶
暴民不作，¶
諸侯賓服，¶
兵革不試，¶
五刑不用，¶
百姓無患，¶
天子不怒，¶
如此則樂達矣。¶
合父子之親，¶
明長幼之序，¶
以敬四海之內。¶
天子如此，¶
則禮行矣。
<pb:KR2a0001_tls_300-33a>¶

大樂與天地同和，¶
大禮與天地同節。¶
和，故百物不失；¶
節，故祀天祭地。¶
明則有禮樂，¶
幽則有鬼神，¶
如此則四海之內合敬同愛矣。¶
禮者，¶
殊事合敬者也；¶
樂者，¶
異文合愛者也。¶
禮樂之情同，¶
故明王以相沿也。¶
故事與時並，¶
名與功偕。¶
故鐘鼓管磬羽籥干戚，¶
樂之器也；¶
詘信俯仰級兆舒疾，¶
樂之文也。¶
簠簋俎豆制度文章，¶
禮之器也；¶
升降上下周旋裼襲，¶
禮之文也。¶
故知禮樂之情者能作，¶
識禮樂之文者能術。¶
作者之謂聖，¶
術者之謂明。¶
明聖者，¶
術作之謂也。
<pb:KR2a0001_tls_300-34a>¶

樂者，¶
天地之和也；¶
禮者，¶
天地之序也。¶
和，故百物皆化；¶
序，故群物皆別。¶
樂由天作，¶
禮以地制。¶
過制則亂，¶
過作則暴。¶
明於天地，¶
然後能興禮樂也。¶
論倫無患，¶
樂之情也；¶
欣喜驩愛，¶
樂之官也。¶
中正無邪，¶
禮之質也；¶
莊敬恭順，¶
禮之制也。¶
若夫禮樂之施於金石，¶
越於聲音，¶
用於宗廟社稷，¶
事于山川鬼神，¶
則此所以與民同也。
<pb:KR2a0001_tls_300-35a>¶

王者功成作樂，¶
治定制禮。¶
其功大者其樂備，¶
其治辨者其禮具。¶
干戚之舞，¶
非備樂也；¶
亨孰而祀，¶
非達禮也。¶
五帝殊時，¶
不相沿樂；¶
三王異世，¶
不相襲禮。¶
樂極則憂，¶
禮粗則偏矣。¶
及夫敦樂而無憂，¶
禮備而不偏者，¶
其唯大聖乎？¶
天高地下，¶
萬物散殊，¶
而禮制行也；¶
流而不息，¶
合同而化，¶
而樂興也。¶
春作夏長，¶
仁也；¶
秋斂冬藏，¶
義也。¶
仁近於樂，¶
義近於禮。¶
樂者敦和，¶
率神而從天；¶
禮者辨宜，¶
居鬼而從地。¶
故聖人作樂以應天，¶
作禮以配地。¶
禮樂明備，¶
天地官矣。
<pb:KR2a0001_tls_300-36a>¶

天尊地卑，¶
君臣定矣。¶
高卑已陳，¶
貴賤位矣。¶
動靜有常，¶
大小殊矣。¶
方以類聚，¶
物以群分，¶
則性命不同矣。¶
在天成象，¶
在地成形，¶
如此則禮者天地之別也。¶
地氣上隮，¶
天氣下降，¶
陰陽相摩，¶
天地相蕩，¶
鼓之以靁霆，¶
奮之以風雨，¶
動之以四時，¶
煖之以日月，¶
而百化興焉，¶
如此則樂者天地之和也。
<pb:KR2a0001_tls_300-37a>¶

化不時則不生，¶
男女無別則亂登，¶
此天地之情也。¶
及夫禮樂之極乎天而蟠乎地，¶
行乎陰陽而通乎鬼神，¶
窮高極遠而測深厚，¶
樂著太始而禮居成物。¶
著不息者天也，¶
著不動者地也。¶
一動一靜者，¶
天地之閒也。¶
故聖人曰¶
「禮云樂云」。
<pb:KR2a0001_tls_300-38a>¶

昔者舜作五弦之琴，¶
以歌《南風》；¶
夔始作樂，¶
以賞諸侯。¶
故天子之為樂也，¶
以賞諸侯之有德者也。¶
德盛而教尊，¶
五穀時孰，¶
然后賞之以樂。¶
故其治民勞者，¶
其舞行級遠；¶
其治民佚者，¶
其舞行級短。¶
故觀其舞而知其德，¶
聞其謚而知其行。¶
《大章》，¶
章之也；¶
《咸池》，¶
備也；¶
《韶》，¶
繼也；¶
《夏》，¶
大也；¶
殷周之樂盡也。
<pb:KR2a0001_tls_300-39a>¶

天地之道，¶
寒暑不時則疾，¶
風雨不節則饑。¶
教者，¶
民之寒暑也，¶
教不時則傷世。¶
事者，¶
民之風雨也，¶
事不節則無功。¶
然則先王之為樂也。¶
以法治也，¶
善則行象德矣。¶
夫豢豕為酒，¶
非以為禍也；¶
而獄訟益煩，¶
則酒之流生禍也。¶
是故先王因為酒禮，¶
一獻之禮，¶
賓主百拜，¶
終日飲酒而不得醉焉，¶
此先王之所以備酒禍也。¶
故酒食者，¶
所以合歡也。
<pb:KR2a0001_tls_300-40a>¶

樂者，¶
所以象德也；¶
禮者，¶
所以閉淫也。¶
是故先王有大事，¶
必有禮以哀之；¶
有大福，¶
必有禮以樂之：¶
哀樂之分，¶
皆以禮終。
<pb:KR2a0001_tls_300-41a>¶

樂也者，¶
施也；¶
禮也者，¶
報也。¶
樂，樂其所自生；¶
而禮，¶
反其所自始。¶
樂章德，¶
禮報情反始也。¶
所謂大路者，¶
天子之輿也；¶
龍旂九旒，¶
天子之旌也；¶
青黑緣者，¶
天子之葆龜也；¶
從之以牛羊之群，¶
則所以贈諸侯也。
<pb:KR2a0001_tls_300-42a>¶

樂也者，¶
情之不可變者也；¶
禮也者，¶
理之不可易者也。¶
樂統同，¶
禮別異，¶
禮樂之說貫乎人情矣。¶
窮本知變，¶
樂之情也；¶
著誠去偽，¶
禮之經也。¶
禮樂順天地之誠，¶
達神明之德，¶
降興上下之神，¶
而凝是精粗之體，¶
領父子君臣之節。
<pb:KR2a0001_tls_300-43a>¶

是故大人舉禮樂，¶
則天地將為昭焉。¶
天地欣合，¶
陰陽相得，¶
煦嫗覆育萬物，¶
然后草木茂，¶
區萌達，¶
羽翮奮，¶
角觡生，¶
蟄蟲昭穌，¶
羽者嫗伏，¶
毛者孕鬻，¶
胎生者不殰而卵生者不殈，¶
則樂之道歸焉耳。
<pb:KR2a0001_tls_300-44a>¶

樂者，¶
非謂黃鍾大呂弦歌干揚也，¶
樂之末節也，¶
故童者舞之；¶
布筵席，¶
陳樽俎，¶
列籩豆，¶
以升降為禮者，¶
禮之末節也，¶
故有司掌之。¶
樂師辯乎聲詩，¶
故北面而弦；¶
宗祝辯乎宗廟之禮，¶
故後尸；¶
商祝辯乎喪禮，¶
故後主人。¶
是故德成而上，¶
蓺成而下；¶
行成而先，¶
事成而後。¶
是故先王有上有下，¶
有先有後，¶
然后可以有制於天下也。
<pb:KR2a0001_tls_300-45a>¶

樂者，¶
聖人之所樂也，¶
而可以善民心。¶
其感人深，¶
其風移俗易，¶
故先王著其教焉。
<pb:KR2a0001_tls_300-46a>¶

夫人有血氣心知之性，¶
而無哀樂喜怒之常，¶
應感起物而動，¶
然后心術形焉。¶
是故志微焦衰之音作，¶
而民思憂；¶
嘽緩慢易繁文簡節之音作，¶
而民康樂；¶
粗厲猛起奮末廣賁之音作，¶
而民剛毅；¶
廉直經正莊誠之音作，¶
而民肅敬；¶
寬裕肉好順成和動之音作，¶
而民慈愛；¶
流辟邪散狄成滌濫之音作，¶
而民淫亂。
<pb:KR2a0001_tls_300-47a>¶

是故先王本之情性，¶
稽之度數，¶
制之禮義，¶
合生氣之和，¶
道五常之行，¶
使之陽而不散，¶
陰而不密，¶
剛氣不怒，¶
柔氣不懾，¶
四暢交於中而發作於外，¶
皆安其位而不相奪也。¶
然后立之學等，¶
廣其節奏，¶
省其文采，¶
以繩德厚也。¶
類小大之稱，¶
比終始之序，¶
以象事行，¶
使親疏貴賤長幼男女之理皆形見於樂：¶
故曰¶
「樂觀其深矣」。
<pb:KR2a0001_tls_300-48a>¶

土敝則草木不長，¶
水煩則魚鱉不大，¶
氣衰則生物不育，¶
世亂則禮廢而樂淫。¶
是故其聲哀而不莊，¶
樂而不安，¶
慢易以犯節，¶
流湎以忘本。¶
廣則容姦，¶
狹則思欲，¶
感滌蕩之氣而滅平和之德，¶
是以君子賤之也。
<pb:KR2a0001_tls_300-49a>¶

凡姦聲感人而逆氣應之，¶
逆氣成象而淫樂興焉。¶
正聲感人而順氣應之，¶
順氣成象而和樂興焉。¶
倡和有應，¶
回邪曲直各歸其分，¶
而萬物之理以類相動也。
<pb:KR2a0001_tls_300-50a>¶

是故君子反情以和其志，¶
比類以成其行。¶
姦聲亂色不留聰明，¶
淫樂廢禮不接於心術，¶
惰慢邪辟之氣不設於身體，¶
使耳目鼻口心知百體皆由順正，¶
以行其義。¶
然后發以聲音，¶
文以琴瑟，¶
動以干戚，¶
飾以羽旄，¶
從以簫管，¶
奮至德之光，¶
動四氣之和，¶
以著萬物之理。¶
是故清明象天，¶
廣大象地，¶
終始象四時，¶
周旋象風雨；¶
五色成文而不亂，¶
八風從律而不姦，¶
百度得數而有常；¶
小大相成，¶
終始相生，¶
倡和清濁，¶
代相為經。¶
故樂行而倫清，¶
耳目聰明，¶
血氣和平，¶
移風易俗，¶
天下皆寧。¶
故曰¶
「樂者樂也」。¶
君子樂得其道，¶
小人樂得其欲。¶
以道制欲，¶
則樂而不亂；¶
以欲忘道，¶
則惑而不樂。¶
是故君子反情以和其志，¶
廣樂以成其教，¶
樂行而民鄉方，¶
可以觀德矣。
<pb:KR2a0001_tls_300-51a>¶

德者，¶
性之端也；¶
樂者，¶
德之華也；¶
金石絲竹，¶
樂之器也。¶
詩，言其志也；¶
歌，詠其聲也；¶
舞，動其容也：¶
三者本乎心，¶
然后樂氣從之。¶
是故情深而文明，¶
氣盛而化神，¶
和順積中而英華發外，¶
唯樂不可以為偽。
<pb:KR2a0001_tls_300-52a>¶

樂者，¶
心之動也；¶
聲者，¶
樂之象也；¶
文采節奏，¶
聲之飾也。¶
君子動其本，¶
樂其象，¶
然后治其飾。¶
是故先鼓以警戒，¶
三步以見方，¶
再始以著往，¶
復亂以飭歸，¶
奮疾而不拔，¶
極幽而不隱。¶
獨樂其志，¶
不厭其道；¶
備舉其道，¶
不私其欲。¶
是以情見而義立，¶
樂終而德尊；¶
君子以好善，¶
小人以息過：¶
故曰¶
「生民之道，¶
樂為大焉」。
<pb:KR2a0001_tls_300-53a>¶

君子曰：¶
禮樂不可以斯須去身。¶
致樂以治心，¶
則易直子諒之心油然生矣。¶
易直子諒之心生則樂，¶
樂則安，¶
安則久，¶
久則天，¶
天則神。¶
天則不言而信，¶
神則不怒而威。¶
致樂，¶
以治心者也；¶
致禮，¶
以治躬者也。¶
治躬則莊敬，¶
莊敬則嚴威。¶
心中斯須不和不樂，¶
而鄙詐之心入之矣；¶
外貌斯須不莊不敬，¶
而慢易之心入之矣。¶
故樂也者，¶
動於內者也；¶
禮也者，¶
動於外者也。¶
樂極和，¶
禮極順。¶
內和而外順，¶
則民瞻其顏色而弗與爭也，¶
望其容貌而民不生易慢焉。¶
德煇動乎內而民莫不承聽，¶
理發乎外而民莫不承順，¶
故曰¶
「知禮樂之道，¶
舉而錯之天下無難矣」。
<pb:KR2a0001_tls_300-54a>¶

樂也者，¶
動於內者也；¶
禮也者，¶
動於外者也。¶
故禮主其謙，¶
樂主其盈。¶
禮謙而進，¶
以進為文；¶
樂盈而反，¶
以反為文。¶
禮謙而不進，¶
則銷；¶
樂盈而不反，¶
則放。¶
故禮有報而樂有反。¶
禮得其報則樂，¶
樂得其反則安。¶
禮之報，¶
樂之反，¶
其義一也。
<pb:KR2a0001_tls_300-55a>¶

夫樂者樂也，¶
人情之所不能免也。¶
樂必發諸聲音，¶
形於動靜，¶
人道也。¶
聲音動靜，¶
性術之變，¶
盡於此矣。¶
故人不能無樂，¶
樂不能無形。¶
形而不為道，¶
不能無亂。¶
先王惡其亂，¶
故制《雅》《頌》之聲以道之，¶
使其聲足以樂而不流，¶
使其文足以綸而不息，¶
使其曲直繁省廉肉節奏，¶
足以感動人之善心而已矣，¶
不使放心邪氣得接焉，¶
是先王立樂之方也。¶
是故樂在宗廟之中，¶
君臣上下同聽之，¶
則莫不和敬；¶
在族長鄉里之中，¶
長幼同聽之，¶
則莫不和順；¶
在閨門之內，¶
父子兄弟同聽之，¶
則莫不和親。¶
故樂者，¶
審一以定和，¶
比物以飾節，¶
節奏合以成文，¶
所以合和父子君臣，¶
附親萬民也，¶
是先王立樂之方也。¶
故聽其《雅》《頌》之聲，¶
志意得廣焉；¶
執其干戚，¶
習其俯仰詘信，¶
容貌得莊焉；¶
行其綴兆，¶
要其節奏，¶
行列得正焉，¶
進退得齊焉。¶
故樂者天地之齊，¶
中和之紀，¶
人情之所不能免也。
<pb:KR2a0001_tls_300-56a>¶

夫樂者，¶
先王之所以飾喜也；¶
軍旅鈇鉞者，¶
先王之所以飾怒也。¶
故先王之喜怒皆得其齊矣。¶
喜則天下和之，¶
怒則暴亂者畏之。¶
先王之道禮樂可謂盛矣。
<pb:KR2a0001_tls_300-57a>¶

魏文侯問於子夏曰：¶
「吾端冕而聽古樂則唯恐臥，¶
聽鄭衛之音則不知倦。¶
敢問古樂之如彼，¶
何也？¶
新樂之如此，¶
何也？」
<pb:KR2a0001_tls_300-58a>¶

子夏答曰：¶
「今夫古樂，¶
進旅而退旅，¶
和正以廣，¶
弦匏笙簧合守拊鼓，¶
始奏以文，¶
止亂以武，¶
治亂以相，¶
訊疾以雅。¶
君子於是語，¶
於是道古，¶
修身及家，¶
平均天下：¶
此古樂之發也。¶
今夫新樂，¶
進俯退俯，¶
姦聲以淫，¶
溺而不止，¶
及優侏儒，¶
獶雜子女，¶
不知父子。¶
樂終不可以語，¶
不可以道古：¶
此新樂之發也。¶
今君之所問者樂也，¶
所好者音也。¶
夫樂之與音，¶
相近而不同。」
<pb:KR2a0001_tls_300-59a>¶

文侯曰：¶
「敢問如何？」
<pb:KR2a0001_tls_300-60a>¶

子夏答曰：¶
「夫古者天地順而四時當，¶
民有德而五穀昌，¶
疾疢不作而無祅祥，¶
此之謂大當。¶
然后聖人作為父子君臣以為之紀綱，¶
紀綱既正，¶
天下大定，¶
天下大定，¶
然后正六律，¶
和五聲，¶
弦歌《詩》《頌》，¶
此之謂德音，¶
德音之謂樂。¶
《詩》曰：¶
『莫其德音，¶
其德克明，¶
克明克類，¶
克長克君。¶
王此大邦，¶
克順克俾。¶
俾於文王，¶
其德靡悔。¶
既受帝祉，¶
施于孫子。』¶
此之謂也。¶
今君之所好者，¶
其溺音與？」
<pb:KR2a0001_tls_300-61a>¶

文侯曰：¶
「敢問溺音者何從出也？」
<pb:KR2a0001_tls_300-62a>¶

子夏答曰：¶
「鄭音好濫淫志，¶
宋音燕女溺志，¶
衛音趣數煩志，¶
齊音驁辟驕志，¶
四者皆淫於色而害於德，¶
是以祭祀不用也。¶
《詩》曰：¶
『肅雍和鳴，¶
先祖是聽。』¶
夫肅肅，¶
敬也；¶
雍雍，¶
和也。¶
夫敬以和，¶
何事不行？¶
為人君者，¶
謹其所好惡而已矣。¶
君好之則臣為之，¶
上行之則民從之。¶
《詩》曰¶
『誘民孔易』，¶
此之謂也。¶
然后聖人作為鞉鼓椌楬壎篪，¶
此六者，¶
德音之音也。¶
然后鐘磬竽瑟以和之，¶
干戚旄狄以舞之。¶
此所以祭先王之廟也，¶
所以獻醻酳酢也，¶
所以官序貴賤各得其宜也，¶
此所以示後世有尊卑長幼序也。¶
鐘聲鏗，¶
鏗以立號，¶
號以立橫，¶
橫以立武。¶
君子聽鐘聲則思武臣。¶
石聲硜，¶
硜以立別，¶
別以致死。¶
君子聽磬聲則思死封疆之臣。¶
絲聲哀，¶
哀以立廉，¶
廉以立志。¶
君子聽琴瑟之聲則思志義之臣。¶
竹聲濫，¶
濫以立會，¶
會以聚眾。¶
君子聽竽笙簫管之聲則思畜聚之臣。¶
鼓鼙之聲讙，¶
讙以立動，¶
動以進眾。¶
君子聽鼓鼙之聲則思將帥之臣。¶
君子之聽音，¶
非聽其鏗鎗而已也，¶
彼亦有所合之也。」
<pb:KR2a0001_tls_300-63a>¶

賓牟賈侍坐於孔子，¶
孔子與之言，¶
及樂，¶
曰：¶
「夫《武》之備戒之已久，¶
何也？」
<pb:KR2a0001_tls_300-64a>¶

答曰：¶
「病不得其眾也。」
<pb:KR2a0001_tls_300-65a>¶

「永歎之，¶
淫液之，¶
何也？」
<pb:KR2a0001_tls_300-66a>¶

答曰：¶
「恐不逮事也。」
<pb:KR2a0001_tls_300-67a>¶

「發揚蹈厲之已蚤，¶
何也？」
<pb:KR2a0001_tls_300-68a>¶

答曰：¶
「及時事也。」
<pb:KR2a0001_tls_300-69a>¶

「《武》坐致右憲左，¶
何也？」
<pb:KR2a0001_tls_300-70a>¶

答曰：¶
「非武坐也。」
<pb:KR2a0001_tls_300-71a>¶

「聲淫及《商》，¶
何也？」
<pb:KR2a0001_tls_300-72a>¶

答曰：¶
「非《武》音也。」
<pb:KR2a0001_tls_300-73a>¶

子曰：¶
「若非《武》音，¶
則何音也？」
<pb:KR2a0001_tls_300-74a>¶

答曰：¶
「有司失其傳也。¶
如非有司失其傳，¶
則武王之志荒矣。」
<pb:KR2a0001_tls_300-75a>¶

子曰：¶
「唯丘之聞諸萇弘，¶
亦若吾子之言是也。」
<pb:KR2a0001_tls_300-76a>¶

賓牟賈起，¶
免席而請曰：¶
「夫《武》之備戒之已久，¶
則既聞命矣。¶
敢問遲之遲而又久，¶
何也？」
<pb:KR2a0001_tls_300-77a>¶

子曰：¶
「居，¶
吾語汝。¶
夫樂者，¶
象成者也。¶
總干而山立，¶
武王之事也；¶
發揚蹈厲，¶
太公之志也；¶
武亂皆坐，¶
周召之治也。¶
且夫《武》，¶
始而北出，¶
再成而滅商，¶
三成而南，¶
四成而南國是疆，¶
五成而分陝，¶
周公左，¶
召公右，¶
六成復綴，¶
以崇天子，¶
夾振之而四伐，¶
盛威於中國也。¶
分夾而進，¶
事蚤濟也。¶
久立於綴，¶
以待諸侯之至也。¶
且夫女獨未聞牧野之語乎？¶
武王克殷反商，¶
未及下車，¶
而封黃帝之後於薊，¶
封帝堯之後於祝，¶
封帝舜之後於陳；¶
下車而封夏后氏之後於𣏌，¶
封殷之後於宋，¶
封王子比干之墓，¶
釋箕子之囚，¶
使之行商容而復其位。¶
庶民弛政，¶
庶士倍祿。¶
濟河而西，¶
馬散華山之陽而弗復乘；¶
牛散桃林之野而不復服；¶
車甲弢而藏之府庫而弗復用；¶
倒載干戈，¶
苞之以虎皮；¶
將率之士，¶
使為諸侯，¶
名之曰¶
『建櫜』：¶
然后天下知武王之不復用兵也。¶
散軍而郊射，¶
左射《貍首》，¶
右射《騶虞》，¶
而貫革之射息也；¶
裨冕搢笏，¶
而虎賁之士稅劍也；¶
祀乎明堂，¶
而民知孝；¶
朝覲，¶
然后諸侯知所以臣；¶
耕藉，¶
然后諸侯知所以敬：¶
五者天下之大教也。¶
食三老五更於太學，¶
天子袒而割牲，¶
執醬而饋，¶
執爵而酳，¶
冕而總干，¶
所以教諸侯之悌也。¶
若此，¶
則周道四達，¶
禮樂交通，¶
則夫《武》之遲久，¶
不亦宜乎？」
<pb:KR2a0001_tls_300-78a>¶

子貢見師乙而問焉，¶
曰：¶
「賜聞聲歌各有宜也，¶
如賜者宜何歌也？」
<pb:KR2a0001_tls_300-79a>¶

師乙曰：¶
「乙，¶
賤工也，¶
何足以問所宜。¶
請誦其所聞，¶
而吾子自執焉。¶
寬而靜，¶
柔而正者宜歌《頌》；¶
廣大而靜，¶
疏達而信者宜歌《大雅》；¶
恭儉而好禮者宜歌《小雅》；¶
正直清廉而謙者宜歌《風》；¶
肆直而慈愛者宜歌《商》；¶
溫良而能斷者宜歌《齊》。¶
夫歌者，¶
直己而陳德；¶
動己而天地應焉，¶
四時和焉，¶
星辰理焉，¶
萬物育焉。¶
故《商》者，¶
五帝之遺聲也，¶
商人志之，¶
故謂之《商》；¶
《齊》者，¶
三代之遺聲也，¶
齊人志之，¶
故謂之《齊》。¶
明乎《商》之詩者，¶
臨事而屢斷；¶
明乎《齊》之詩者，¶
見利而讓也。¶
臨事而屢斷，¶
勇也；¶
見利而讓，¶
義也。¶
有勇有義，¶
非歌孰能保此？¶
故歌者，¶
上如抗，¶
下如隊，¶
曲如折，¶
止如槀木，¶
居中矩，¶
句中鉤，¶
累累乎殷如貫珠。¶
故歌之為言也，¶
長言之也。¶
說之，¶
故言之；¶
言之不足，¶
故長言之；¶
長言之不足，¶
故嗟歎之；¶
嗟歎之不足，¶
故不知手之舞之足之蹈之。」¶
《子貢問樂》。
<pb:KR2a0001_tls_300-80a>¶

凡音由於人心，¶
天之與人有以相通，¶
如景之象形，¶
響之應聲。¶
故為善者天報之以福，¶
為惡者天與之以殃，¶
其自然者也。
<pb:KR2a0001_tls_300-81a>¶

故舜彈五弦之琴，¶
歌《南風》之詩而天治；¶
紂為朝歌北鄙之音，¶
身死國亡。¶
舜之道何弘也？¶
紂之道何隘也？¶
夫《南風》之詩者生長之音也，¶
舜樂好之，¶
樂與天地同意，¶
得萬國之驩心，¶
故天下治也。¶
夫朝歌者不時也，¶
北者敗也，¶
鄙者陋也，¶
紂樂好之，¶
與萬國殊心，¶
諸侯不附，¶
百姓不親，¶
天下畔之，¶
故身死國亡。
<pb:KR2a0001_tls_300-82a>¶

而衛靈公之時，¶
將之晉，¶
至於濮水之上舍。¶
夜半時聞鼓琴聲，¶
問左右，¶
皆對曰¶
「不聞」。¶
乃召師涓曰：¶
「吾聞鼓琴音，¶
問左右，¶
皆不聞。¶
其狀似鬼神，¶
為我聽而寫之。」¶
師涓曰：¶
「諾。」¶
因端坐援琴，¶
聽而寫之。¶
明日，¶
曰：¶
「臣得之矣，¶
然未習也，¶
請宿習之。」¶
靈公曰：¶
「可。」¶
因復宿。¶
明日，¶
報曰：¶
「習矣。」¶
即去之晉，¶
見晉平公。¶
平公置酒於施惠之臺。¶
酒酣，¶
靈公曰：¶
「今者來，¶
聞新聲，¶
請奏之。」¶
平公曰：¶
「可。」¶
即令師涓坐師曠旁，¶
授琴鼓之。¶
未終，¶
師曠撫而止之曰：¶
「此亡國之聲也，¶
不可遂。」¶
平公曰：¶
「何道出？」¶
師曠曰：¶
「師延所作也。¶
與紂為靡靡之樂，¶
武王伐紂，¶
師延東走，¶
自投濮水之中，¶
故聞此聲必於濮水之上，¶
先聞此聲者國削。」¶
平公曰：¶
「寡人所好者音也，¶
願遂聞之。」¶
師涓鼓而終之。
<pb:KR2a0001_tls_300-83a>¶

平公曰：¶
「音無此最悲乎？」¶
師曠曰：¶
「有。」¶
平公曰：¶
「可得聞乎？」¶
師曠曰：¶
「君德義薄，¶
不可以聽之。」¶
平公曰：¶
「寡人所好者音也，¶
願聞之。」¶
師曠不得已，¶
援琴而鼓之。¶
一奏之，¶
有玄鶴二八集乎廊門；¶
再奏之，¶
延頸而鳴，¶
舒翼而舞。
<pb:KR2a0001_tls_300-84a>¶

平公大喜，¶
起而為師曠壽。¶
反坐，¶
問曰：¶
「音無此最悲乎？」¶
師曠曰：¶
「有。¶
昔者黃帝以大合鬼神，¶
今君德義薄，¶
不足以聽之，¶
聽之將敗。」¶
平公曰：¶
「寡人老矣，¶
所好者音也，¶
願遂聞之。」¶
師曠不得已，¶
援琴而鼓之。¶
一奏之，¶
有白雲從西北起；¶
再奏之，¶
大風至而雨隨之，¶
飛廊瓦，¶
左右皆奔走。¶
平公恐懼，¶
伏於廊屋之閒。¶
晉國大旱，¶
赤地三年。
<pb:KR2a0001_tls_300-85a>¶

聽者或吉或凶。¶
夫樂不可妄興也。
<pb:KR2a0001_tls_300-86a>¶

太史公曰：¶
夫上古明王舉樂者，¶
非以娛心自樂，¶
快意恣欲，¶
將欲為治也。¶
正教者皆始於音，¶
音正而行正。¶
故音樂者，¶
所以動盪血脈，¶
通流精神而和正心也。¶
故宮動脾而和正聖，¶
商動肺而和正義，¶
角動肝而和正仁，¶
徵動心而和正禮，¶
羽動腎而和正智。¶
故樂所以內輔正心而外異貴賤也；¶
上以事宗廟，¶
下以變化黎庶也。¶
琴長八尺一寸，¶
正度也。¶
弦大者為宮，¶
而居中央，¶
君也。¶
商張右傍，¶
其餘大小相次，¶
不失其次序，¶
則君臣之位正矣。¶
故聞宮音，¶
使人溫舒而廣大；¶
聞商音，¶
使人方正而好義；¶
聞角音，¶
使人惻隱而愛人；¶
聞徵音，¶
使人樂善而好施；¶
聞羽音，¶
使人整齊而好禮。¶
夫禮由外入，¶
樂自內出。¶
故君子不可須臾離禮，¶
須臾離禮則暴慢之行窮外；¶
不可須臾離樂，¶
須臾離樂則姦邪之行窮內。¶
故樂音者，¶
君子之所養義也。¶
夫古者，¶
天子諸侯聽鐘磬未嘗離於庭，¶
卿大夫聽琴瑟之音未嘗離於前，¶
所以養行義而防淫佚也。¶
夫淫佚生於無禮，¶
故聖王使人耳聞《雅》《頌》之音，¶
目視威儀之禮，¶
足行恭敬之容，¶
口言仁義之道。¶
故君子終日言而邪辟無由入也。
<pb:KR2a0001_tls_300-87a>¶

3.3《律書第三》
<pb:KR2a0001_tls_300-88a>¶

王者制事立法，¶
物度軌則，¶
壹稟於六律，¶
六律為萬事根本焉。
<pb:KR2a0001_tls_300-89a>¶

其於兵械尤所重，¶
故云¶
「望敵知吉凶，¶
聞聲效勝負」，¶
百王不易之道也。
<pb:KR2a0001_tls_300-90a>¶

武王伐紂，¶
吹律聽聲，¶
推孟春以至于季冬，¶
殺氣相并，¶
而音尚宮。¶
同聲相從，¶
物之自然，¶
何足怪哉？
<pb:KR2a0001_tls_300-91a>¶

兵者，¶
聖人所以討彊暴，¶
平亂世，¶
夷險阻，¶
救危殆。¶
自含齒戴角之獸見犯則校，¶
而況於人懷好惡喜怒之氣？¶
喜則愛心生，¶
怒則毒螫加，¶
情性之理也。
<pb:KR2a0001_tls_300-92a>¶

昔黃帝有涿鹿之戰，¶
以定火災；¶
顓頊有共工之陳，¶
以平水害；¶
成湯有南巢之伐，¶
以殄夏亂。¶
遞興遞廢，¶
勝者用事，¶
所受於天也。
<pb:KR2a0001_tls_300-93a>¶

自是之後，¶
名士迭興，¶
晉用咎犯，¶
而齊用王子，¶
吳用孫武，¶
申明軍約，¶
賞罰必信，¶
卒伯諸侯，¶
兼列邦土，¶
雖不及三代之誥誓，¶
然身寵君尊，¶
當世顯揚，¶
可不謂榮焉？¶
豈與世儒闇於大較，¶
不權輕重，¶
猥云德化，¶
不當用兵，¶
大至君辱失守，¶
小乃侵犯削弱，¶
遂執不移等哉！¶
故教笞不可廢於家，¶
刑罰不可捐於國，¶
誅伐不可偃於天下，¶
用之有巧拙，¶
行之有逆順耳。
<pb:KR2a0001_tls_300-94a>¶

夏桀、¶
殷紂手搏豺狼，¶
足追四馬，¶
勇非微也；¶
百戰克勝，¶
諸侯懾服，¶
權非輕也。¶
秦二世宿軍無用之地，¶
連兵於邊陲，¶
力非弱也；¶
結怨匈奴，¶
絓禍於越，¶
勢非寡也。¶
及其威盡勢極，¶
閭巷之人為敵國。¶
咎生窮武之不知足，¶
甘得之心不息也。
<pb:KR2a0001_tls_300-95a>¶

高祖有天下，¶
三邊外畔；¶
大國之王雖稱蕃輔，¶
臣節未盡。¶
會高祖厭苦軍事，¶
亦有蕭、¶
張之謀，¶
故偃武一休息，¶
羈縻不備。
<pb:KR2a0001_tls_300-96a>¶

歷至孝文即位，¶
將軍陳武等議曰：¶
「南越、¶
朝鮮自全秦時內屬為臣子，¶
後且擁兵阻阸，¶
選蠕觀望。¶
高祖時天下新定，¶
人民小安，¶
未可復興兵。¶
今陛下仁惠撫百姓，¶
恩澤加海內，¶
宜及士民樂用，¶
征討逆黨，¶
以一封疆。」¶
孝文曰：¶
「朕能任衣冠，¶
念不到此。¶
會呂氏之亂，¶
功臣宗室共不羞恥，¶
誤居正位，¶
常戰戰慄慄，¶
恐事之不終。¶
且兵凶器，¶
雖克所願，¶
動亦秏病，¶
謂百姓遠方何？¶
又先帝知勞民不可煩，¶
故不以為意。¶
朕豈自謂能？¶
今匈奴內侵，¶
軍吏無功，¶
邊民父子荷兵日久，¶
朕常為動心傷痛，¶
無日忘之。¶
今未能銷距，¶
願且堅邊設候，¶
結和通使，¶
休寧北陲，¶
為功多矣。¶
且無議軍。」¶
故百姓無內外之繇，¶
得息肩於田畝，¶
天下殷富，¶
粟至十餘錢，¶
鳴雞吠狗，¶
煙火萬里，¶
可謂和樂者乎！
<pb:KR2a0001_tls_300-97a>¶

太史公曰：¶
文帝時，¶
會天下新去湯火，¶
人民樂業，¶
因其欲然，¶
能不擾亂，¶
故百姓遂安。¶
自年六七十翁亦未嘗至市井，¶
游敖嬉戲如小兒狀。¶
孔子所稱有德君子者邪！
<pb:KR2a0001_tls_300-98a>¶

《書》曰¶
「七正」，¶
二十八舍。¶
律曆，¶
天所以通五行八正之氣，¶
天所以成孰萬物也。¶
舍者，¶
日月所舍。¶
舍者，¶
舒氣也。
<pb:KR2a0001_tls_300-99a>¶

不周風居西北，¶
主殺生。¶
東壁居不周風東，¶
主辟生氣而東之。¶
至於營室。¶
營室者，¶
主營胎陽氣而產之。¶
東至于危。¶
危，垝也。¶
言陽氣之垝，¶
故曰危。¶
十月也，¶
律中應鍾。¶
應鍾者，¶
陽氣之應，¶
不用事也。¶
其於十二子為亥。¶
亥者，¶
該也。¶
言陽氣藏於下，¶
故該也。
<pb:KR2a0001_tls_300-100a>¶

廣莫風居北方。¶
廣莫者，¶
言陽氣在下，¶
陰莫陽廣大也，¶
故曰廣莫。¶
東至於虛。¶
虛者，¶
能實能虛，¶
言陽氣冬則宛藏於虛，¶
日冬至則一陰下藏，¶
一陽上舒，¶
故曰虛。¶
東至于須女。¶
言萬物變動其所，¶
陰陽氣未相離，¶
尚相胥如也，¶
故曰須女。¶
十一月也，¶
律中黃鍾。¶
黃鍾者，¶
陽氣踵黃泉而出也。¶
其於十二子為子。¶
子者，¶
滋也；¶
滋者，¶
言萬物滋於下也。¶
其於十母為壬癸。¶
壬之為言任也，¶
言陽氣任養萬物於下也。¶
癸之為言揆也，¶
言萬物可揆度，¶
故曰癸。¶
東至牽牛。¶
牽牛者，¶
言陽氣牽引萬物出之也。¶
牛者，¶
冒也，¶
言地雖凍，¶
能冒而生也。¶
牛者，¶
耕植種萬物也。¶
東至於建星。¶
建星者，¶
建諸生也。¶
十二月也，¶
律中大呂。¶
大呂者。¶
其於十二子為丑。
<pb:KR2a0001_tls_300-101a>¶

條風居東北，¶
主出萬物。¶
條之言條治萬物而出之，¶
故曰條風。¶
南至於箕。¶
箕者，¶
言萬物根棋，¶
故曰箕。¶
正月也，¶
律中泰蔟。¶
泰蔟者，¶
言萬物蔟生也，¶
故曰泰蔟。¶
其於十二子為寅。¶
寅言萬物始生螾然也，¶
故曰寅。¶
南至於尾，¶
言萬物始生如尾也。¶
南至於心，¶
言萬物始生有華心也。¶
南至於房。¶
房者，¶
言萬物門戶也，¶
至于門則出矣。
<pb:KR2a0001_tls_300-102a>¶

明庶風居東方。¶
明庶者，¶
明眾物盡出也。¶
二月也，¶
律中夾鍾。¶
夾鍾者，¶
言陰陽相夾廁也。¶
其於十二子為卯。¶
卯之為言茂也，¶
言萬物茂也。¶
其於十母為甲乙。¶
甲者，¶
言萬物剖符甲而出也；¶
乙者，¶
言萬物生軋軋也。¶
南至于氐。¶
氐者，¶
言萬物皆至也。¶
南至於亢。¶
亢者，¶
言萬物亢見也。¶
南至于角。¶
角者，¶
言萬物皆有枝格如角也。¶
三月也，¶
律中姑洗。¶
姑洗者，¶
言萬物洗生。¶
其於十二子為辰。¶
辰者，¶
言萬物之蜄也。
<pb:KR2a0001_tls_300-103a>¶

清明風居東南維，¶
主風吹萬物而西之。¶
至於軫。¶
軫者。¶
言萬物益大而軫軫然。¶
西至於翼。¶
翼者，¶
言萬物皆有羽翼也。¶
四月也，¶
律中中呂。¶
中呂者，¶
言萬物盡旅而西行也。¶
其於十二子為巳。¶
巳者，¶
言陽氣之已盡也。¶
西至于七星。¶
七星者，¶
陽數成於七，¶
故曰七星。¶
西至于張。¶
張者，¶
言萬物皆張也。¶
西至于注。¶
注者，¶
言萬物之始衰，¶
陽氣下注，¶
故曰注。¶
五月也，¶
律中蕤賓。¶
蕤賓者，¶
言陰氣幼少，¶
故曰蕤；¶
痿陽不用事，¶
故曰賓。
<pb:KR2a0001_tls_300-104a>¶

景風居南方。¶
景者，¶
言陽氣道竟，¶
故曰景風。¶
其於十二子為午。¶
午者，¶
陰陽交，¶
故曰午。¶
其於十母為丙丁。¶
丙者，¶
言陽道著明，¶
故曰丙；¶
丁者，¶
言萬物之丁壯也，¶
故曰丁。¶
西至于弧。¶
弧者，¶
言萬物之吳落且就死也。¶
西至于狼。¶
狼者，¶
言萬物可度量，¶
斷萬物，¶
故曰狼。
<pb:KR2a0001_tls_300-105a>¶

涼風居西南維，¶
主地。¶
地者，¶
沈奪萬物氣也。¶
六月也，¶
律中林鍾。¶
林鍾者，¶
言萬物就死氣林林然。¶
其於十二子為未。¶
未者，¶
言萬物皆成，¶
有滋味也。¶
北至於罰。¶
罰者，¶
言萬物氣奪可伐也。¶
北至於參。¶
參言萬物可參也，¶
故曰參。¶
七月也，¶
律中夷則。¶
夷則，¶
言陰氣之賊萬物也。¶
其於十二子為申。¶
申者，¶
言陰用事，¶
申賊萬物，¶
故曰申。¶
北至於濁。¶
濁者，¶
觸也，¶
言萬物皆觸死也，¶
故曰濁。¶
北至於留。¶
留者，¶
言陽氣之稽留也，¶
故曰留。¶
八月也，¶
律中南呂。¶
南呂者，¶
言陽氣之旅入藏也。¶
其於十二子為酉。¶
酉者，¶
萬物之老也，¶
故曰酉。
<pb:KR2a0001_tls_300-106a>¶

閶闔風居西方。¶
閶者，¶
倡也；¶
闔者，¶
藏也。¶
言陽氣道萬物，¶
闔黃泉也。¶
其於十母為庚辛。¶
庚者，¶
言陰氣庚萬物，¶
故曰庚；¶
辛者，¶
言萬物之辛生，¶
故曰辛。¶
北至於胃。¶
胃者，¶
言陽氣就藏，¶
皆胃胃也。¶
北至於婁。¶
婁者，¶
呼萬物且內之也。¶
北至於奎。¶
奎者，¶
主毒螫殺萬物也，¶
奎而藏之。¶
九月也，¶
律中無射。¶
無射者，¶
陰氣盛用事，¶
陽氣無餘也，¶
故曰無射。¶
其於十二子為戌。¶
戌者，¶
言萬物盡滅，¶
故曰戌。
<pb:KR2a0001_tls_300-107a>¶

律數：
<pb:KR2a0001_tls_300-108a>¶

九九八十一以為宮。¶
三分去一，¶
五十四以為徵。¶
三分益一，¶
七十二以為商。¶
三分去一，¶
四十八以為羽。¶
三分益一，¶
六十四以為角。
<pb:KR2a0001_tls_300-109a>¶

黃鍾長八寸七分一，¶
宮。大呂長七寸五分三分二。¶
太蔟長七寸十分二，¶
角。夾鍾長六寸七分三分一。¶
姑洗長六寸十分四，¶
羽。仲呂長五寸九分三分二，¶
徵。蕤賓長五寸六分三分二。¶
林鍾長五寸十分四，¶
角。夷則長五寸三分二，¶
商。南呂長四寸十分八，¶
徵。無射長四寸四分三分二。¶
應鍾長四寸二分三分二，¶
羽。
<pb:KR2a0001_tls_300-110a>¶

生鍾分：
<pb:KR2a0001_tls_300-111a>¶

子一分。¶
丑三分二。¶
寅九分八。¶
卯二十七分十六。¶
辰八十一分六十四。¶
巳二百四十三分一百二十八。¶
午七百二十九分五百一十二。¶
未二千一百八十七分一千二十四。¶
申六千五百六十一分四千九十六。¶
酉一萬九千六百八十三分八千一百九十二。¶
戌五萬九千四十九分三萬二千七百六十八。¶
亥十七萬七千一百四十七分六萬五千五百三十六。
<pb:KR2a0001_tls_300-112a>¶

生黃鍾術曰：¶
以下生者，¶
倍其實，¶
三其法。¶
以上生者，¶
四其實，¶
三其法。¶
上九，¶
商八，¶
羽七，¶
角六，¶
宮五，¶
徵九。¶
置一而九三之以為法。¶
實如法，¶
得長一寸。¶
凡得九寸，¶
命曰¶
「黃鍾之宮」。¶
故曰音始於宮，¶
窮於角；¶
數始於一，¶
終於十，¶
成於三；¶
氣始於冬至，¶
周而復生。
<pb:KR2a0001_tls_300-113a>¶

神生於無，¶
形成於有，¶
形然後數，¶
形而成聲，¶
故曰神使氣，¶
氣就形。¶
形理如類有可類。¶
或未形而未類，¶
或同形而同類，¶
類而可班，¶
類而可識。¶
聖人知天地識之別，¶
故從有以至未有，¶
以得細若氣，¶
微若聲。¶
然聖人因神而存之，¶
雖妙必效情，¶
核其華道者明矣。¶
非有聖心以乘聰明，¶
孰能存天地之神而成形之情哉？¶
神者，¶
物受之而不能知其去來，¶
故聖人畏而欲存之。¶
唯欲存之，¶
神之亦存。¶
其欲存之者，¶
故莫貴焉。
<pb:KR2a0001_tls_300-114a>¶

太史公曰：¶
在旋璣玉衡以齊七政，¶
即天地二十八宿。¶
十母，¶
十二子，¶
鍾律調自上古。¶
建律運曆造日度，¶
可據而度也。¶
合符節，¶
通道德，¶
即從斯之謂也。
<pb:KR2a0001_tls_300-115a>¶

3.4《曆書第四》
<pb:KR2a0001_tls_300-116a>¶

昔自在古，¶
曆建正作於孟春。¶
於時冰泮發蟄，¶
百草奮興，¶
秭鳺先滜。¶
物迺歲具，¶
生於東，¶
次順四時，¶
卒于冬分。¶
時雞三號，¶
卒明。¶
撫十二月節，¶
卒于丑。¶
日月成，¶
故明也。¶
明者孟也，¶
幽者幼也，¶
幽明者雌雄也。¶
雌雄代興，¶
而順至正之統也。¶
日歸于西，¶
起明於東；¶
月歸於東，¶
起明于西。¶
正不率天，¶
又不由人，¶
則凡事易壞而難成矣。
<pb:KR2a0001_tls_300-117a>¶

王者易姓受命，¶
必慎始初，¶
改正朔，¶
易服色，¶
推本天元，¶
順承厥意。
<pb:KR2a0001_tls_300-118a>¶

太史公曰：¶
神農以前尚矣。¶
蓋黃帝考定星曆，¶
建立五行，¶
起消息，¶
正閏餘，¶
於是有天地神祇物類之官，¶
是謂五官。¶
各司其序，¶
不相亂也。¶
民是以能有信，¶
神是以能有明德。¶
民神異業，¶
敬而不瀆，¶
故神降之嘉生，¶
民以物享，¶
災禍不生，¶
所求不匱。
<pb:KR2a0001_tls_300-119a>¶

少皞氏之衰也，¶
九黎亂德，¶
民神雜擾，¶
不可放物，¶
禍菑薦至，¶
莫盡其氣。¶
顓頊受之，¶
乃命南正重司天以屬神，¶
命火正黎司地以屬民，¶
使復舊常，¶
無相侵瀆。
<pb:KR2a0001_tls_300-120a>¶

其後三苗服九黎之德，¶
故二官咸廢所職，¶
而閏餘乖次，¶
孟陬殄滅，¶
攝提無紀，¶
曆數失序。¶
堯復遂重黎之後，¶
不忘舊者，¶
使復典之，¶
而立羲和之官。¶
明時正度，¶
則陰陽調，¶
風雨節，¶
茂氣至，¶
民無夭疫。¶
年耆禪舜，¶
申戒文祖，¶
云¶
「天之曆數在爾躬」。¶
舜亦以命禹。¶
由是觀之，¶
王者所重也。
<pb:KR2a0001_tls_300-121a>¶

夏正以正月，¶
殷正以十二月，¶
周正以十一月。¶
蓋三王之正若循環，¶
窮則反本。¶
天下有道，¶
則不失紀序；¶
無道，¶
則正朔不行於諸侯。
<pb:KR2a0001_tls_300-122a>¶

幽、¶
厲之後，¶
周室微，¶
陪臣執政，¶
史不記時，¶
君不告朔，¶
故疇人子弟分散，¶
或在諸夏，¶
或在夷狄，¶
是以其禨祥廢而不統。¶
周襄王二十六年閏三月，¶
而《春秋》非之。¶
先王之正時也，¶
履端於始，¶
舉正於中，¶
歸邪於終。¶
履端於始，¶
序則不愆；¶
舉正於中，¶
民則不惑；¶
歸邪於終，¶
事則不悖。
<pb:KR2a0001_tls_300-123a>¶

其後戰國並爭，¶
在於彊國禽敵，¶
救急解紛而已，¶
豈遑念斯哉！¶
是時獨有鄒衍，¶
明於五德之傳，¶
而散消息之分，¶
以顯諸侯。¶
而亦因秦滅六國，¶
兵戎極煩，¶
又升至尊之日淺，¶
未暇遑也。¶
而亦頗推五勝，¶
而自以為獲水德之瑞，¶
更名河曰¶
「德水」，¶
而正以十月，¶
色上黑。¶
然曆度閏餘，¶
未能睹其真也。
<pb:KR2a0001_tls_300-124a>¶

漢興，¶
高祖曰¶
「北畤待我而起」，¶
亦自以為獲水德之瑞。¶
雖明習曆及張蒼等，¶
咸以為然。¶
是時天下初定，¶
方綱紀大基，¶
高后女主，¶
皆未遑，¶
故襲秦正朔服色。
<pb:KR2a0001_tls_300-125a>¶

至孝文時，¶
魯人公孫臣以終始五德上書，¶
言¶
「漢得土德，¶
宜更元，¶
改正朔，¶
易服色。¶
當有瑞，¶
瑞黃龍見」。¶
事下丞相張蒼，¶
張蒼亦學律曆，¶
以為非是，¶
罷之。¶
其後黃龍見成紀，¶
張蒼自黜，¶
所欲論著不成。¶
而新垣平以望氣見，¶
頗言正曆服色事，¶
貴幸，¶
後作亂，¶
故孝文帝廢不復問。
<pb:KR2a0001_tls_300-126a>¶

至今上即位，¶
招致方士唐都，¶
分其天部；¶
而巴落下閎運算轉曆，¶
然後日辰之度與夏正同。¶
乃改元，¶
更官號，¶
封泰山。¶
因詔御史曰：¶
「乃者，¶
有司言星度之未定也，¶
廣延宣問，¶
以理星度，¶
未能詹也。¶
蓋聞昔者黃帝合而不死，¶
名察度驗，¶
定清濁，¶
起五部，¶
建氣物分數。¶
然蓋尚矣。¶
書缺樂弛，¶
朕甚閔焉。¶
朕唯未能循明也，¶
紬績日分，¶
率應水德之勝。¶
今日順夏至，¶
黃鐘為宮，¶
林鐘為徵，¶
太蔟為商，¶
南呂為羽，¶
姑洗為角。¶
自是以後，¶
氣復正，¶
羽聲復清，¶
名復正變，¶
以至子日當冬至，¶
則陰陽離合之道行焉。¶
十一月甲子朔旦冬至已詹，¶
其更以七年為太初元年。¶
年名¶
『焉逢攝提格』，¶
月名¶
『畢聚』，¶
日得甲子，¶
夜半朔旦冬至。」
<pb:KR2a0001_tls_300-127a>¶

曆術甲子篇
<pb:KR2a0001_tls_300-128a>¶

太初元年，¶
歲名¶
「焉逢攝提格」，¶
月名¶
「畢聚」，¶
日得甲子，¶
夜半朔旦冬至。
<pb:KR2a0001_tls_300-129a>¶

正北
<pb:KR2a0001_tls_300-130a>¶

十二
<pb:KR2a0001_tls_300-131a>¶

無大餘，¶
無小餘；
<pb:KR2a0001_tls_300-132a>¶

無大餘，¶
無小餘；
<pb:KR2a0001_tls_300-133a>¶

焉逢攝提格太初元年。
<pb:KR2a0001_tls_300-134a>¶

十二
<pb:KR2a0001_tls_300-135a>¶

大餘五十四，¶
小餘三百四十八；
<pb:KR2a0001_tls_300-136a>¶

大餘五，¶
小餘八；
<pb:KR2a0001_tls_300-137a>¶

端蒙單閼二年。
<pb:KR2a0001_tls_300-138a>¶

閏十三
<pb:KR2a0001_tls_300-139a>¶

大餘四十八，¶
小餘六百九十六；
<pb:KR2a0001_tls_300-140a>¶

大餘十，¶
小餘十六；
<pb:KR2a0001_tls_300-141a>¶

游兆執徐三年。
<pb:KR2a0001_tls_300-142a>¶

十二大餘十二，¶
小餘六百三；
<pb:KR2a0001_tls_300-143a>¶

大餘十五，¶
小餘二十四；
<pb:KR2a0001_tls_300-144a>¶

彊梧大荒落四年。
<pb:KR2a0001_tls_300-145a>¶

十二
<pb:KR2a0001_tls_300-146a>¶

大餘七，¶
小餘十一；
<pb:KR2a0001_tls_300-147a>¶

大餘二十一，¶
無小餘；
<pb:KR2a0001_tls_300-148a>¶

徒維敦牂天漢元年。
<pb:KR2a0001_tls_300-149a>¶

閏十三
<pb:KR2a0001_tls_300-150a>¶

大餘一，¶
小餘三百五十九；
<pb:KR2a0001_tls_300-151a>¶

大餘二十六，¶
小餘八；
<pb:KR2a0001_tls_300-152a>¶

祝犂協洽二年。
<pb:KR2a0001_tls_300-153a>¶

十二
<pb:KR2a0001_tls_300-154a>¶

大餘二十五，¶
小餘二百六十六；
<pb:KR2a0001_tls_300-155a>¶

大餘三十一，¶
小餘十六；
<pb:KR2a0001_tls_300-156a>¶

商橫涒灘三年。
<pb:KR2a0001_tls_300-157a>¶

十二
<pb:KR2a0001_tls_300-158a>¶

大餘十九，¶
小餘六百一十四；
<pb:KR2a0001_tls_300-159a>¶

大餘三十六，¶
小餘二十四；
<pb:KR2a0001_tls_300-160a>¶

昭陽作鄂四年。
<pb:KR2a0001_tls_300-161a>¶

閏十三
<pb:KR2a0001_tls_300-162a>¶

大餘十四，¶
小餘二十二；
<pb:KR2a0001_tls_300-163a>¶

大餘四十二，¶
無小餘；
<pb:KR2a0001_tls_300-164a>¶

橫艾淹茂太始元年。
<pb:KR2a0001_tls_300-165a>¶

十二
<pb:KR2a0001_tls_300-166a>¶

大餘三十七，¶
小餘八百六十九；
<pb:KR2a0001_tls_300-167a>¶

大餘四十七，¶
小餘八；
<pb:KR2a0001_tls_300-168a>¶

尚章大淵獻二年。
<pb:KR2a0001_tls_300-169a>¶

閏十三
<pb:KR2a0001_tls_300-170a>¶

大餘三十二，¶
小餘二百七十七；
<pb:KR2a0001_tls_300-171a>¶

大餘五十二，¶
小餘一十六；
<pb:KR2a0001_tls_300-172a>¶

焉逢困敦三年。
<pb:KR2a0001_tls_300-173a>¶

十二
<pb:KR2a0001_tls_300-174a>¶

大餘五十六，¶
小餘一百八十四；
<pb:KR2a0001_tls_300-175a>¶

大餘五十七，¶
小餘二十四；
<pb:KR2a0001_tls_300-176a>¶

端蒙赤奮若四年。
<pb:KR2a0001_tls_300-177a>¶

十二
<pb:KR2a0001_tls_300-178a>¶

大餘五十，¶
小餘五百三十二；
<pb:KR2a0001_tls_300-179a>¶

大餘三，¶
無小餘；
<pb:KR2a0001_tls_300-180a>¶

游兆攝提格征和元年。
<pb:KR2a0001_tls_300-181a>¶

閏十三
<pb:KR2a0001_tls_300-182a>¶

大餘四十四，¶
小餘八百八十；
<pb:KR2a0001_tls_300-183a>¶

大餘八，¶
小餘八；
<pb:KR2a0001_tls_300-184a>¶

彊梧單閼二年。
<pb:KR2a0001_tls_300-185a>¶

十二
<pb:KR2a0001_tls_300-186a>¶

大餘八，¶
小餘七百八十七；
<pb:KR2a0001_tls_300-187a>¶

大餘十三，¶
小餘十六；
<pb:KR2a0001_tls_300-188a>¶

徒維執徐三年。
<pb:KR2a0001_tls_300-189a>¶

十二
<pb:KR2a0001_tls_300-190a>¶

大餘三，¶
小餘一百九十五；
<pb:KR2a0001_tls_300-191a>¶

大餘十八，¶
小餘二十四；
<pb:KR2a0001_tls_300-192a>¶

祝犂大芒落四年。
<pb:KR2a0001_tls_300-193a>¶

閏十三
<pb:KR2a0001_tls_300-194a>¶

大餘五十七，¶
小餘五百四十三；
<pb:KR2a0001_tls_300-195a>¶

大餘二十四，¶
無小餘；
<pb:KR2a0001_tls_300-196a>¶

商橫敦牂後元元年。
<pb:KR2a0001_tls_300-197a>¶

十二
<pb:KR2a0001_tls_300-198a>¶

大餘二十一，¶
小餘四百五十；
<pb:KR2a0001_tls_300-199a>¶

大餘二十九，¶
小餘八；
<pb:KR2a0001_tls_300-200a>¶

昭陽汁洽二年。
<pb:KR2a0001_tls_300-201a>¶

閏十三
<pb:KR2a0001_tls_300-202a>¶

大餘十五，¶
小餘七百九十八；
<pb:KR2a0001_tls_300-203a>¶

大餘三十四，¶
小餘十六；
<pb:KR2a0001_tls_300-204a>¶

棋艾涒灘始元元年。
<pb:KR2a0001_tls_300-205a>¶

正西
<pb:KR2a0001_tls_300-206a>¶

十二
<pb:KR2a0001_tls_300-207a>¶

大餘三十九，¶
小餘七百五；
<pb:KR2a0001_tls_300-208a>¶

大餘三十九，¶
小餘二十四；
<pb:KR2a0001_tls_300-209a>¶

尚章作噩二年。
<pb:KR2a0001_tls_300-210a>¶

十二
<pb:KR2a0001_tls_300-211a>¶

大餘三十四，¶
小餘一百一十三；
<pb:KR2a0001_tls_300-212a>¶

大餘四十五，¶
無小餘；
<pb:KR2a0001_tls_300-213a>¶

焉逢淹茂三年。
<pb:KR2a0001_tls_300-214a>¶

閏十三
<pb:KR2a0001_tls_300-215a>¶

大餘二十八，¶
小餘四百六十一；
<pb:KR2a0001_tls_300-216a>¶

大餘五十，¶
小餘八；
<pb:KR2a0001_tls_300-217a>¶

端蒙大淵獻四年。
<pb:KR2a0001_tls_300-218a>¶

十二
<pb:KR2a0001_tls_300-219a>¶

大餘五十二，¶
小餘三百六十八；
<pb:KR2a0001_tls_300-220a>¶

大餘五十五，¶
小餘十六；
<pb:KR2a0001_tls_300-221a>¶

游兆困敦五年。
<pb:KR2a0001_tls_300-222a>¶

十二
<pb:KR2a0001_tls_300-223a>¶

大餘四十六，¶
小餘七百一十六；
<pb:KR2a0001_tls_300-224a>¶

無大餘，¶
小餘二十四；
<pb:KR2a0001_tls_300-225a>¶

彊梧赤奮若六年。
<pb:KR2a0001_tls_300-226a>¶

閏十三
<pb:KR2a0001_tls_300-227a>¶

大餘四十一，¶
小餘一百二十四；
<pb:KR2a0001_tls_300-228a>¶

大餘六，¶
無小餘；
<pb:KR2a0001_tls_300-229a>¶

徒維攝提格元鳳元年。
<pb:KR2a0001_tls_300-230a>¶

十二
<pb:KR2a0001_tls_300-231a>¶

大餘五，¶
小餘三十一；
<pb:KR2a0001_tls_300-232a>¶

大餘十一，¶
小餘八；
<pb:KR2a0001_tls_300-233a>¶

祝犂單閼二年。
<pb:KR2a0001_tls_300-234a>¶

十二
<pb:KR2a0001_tls_300-235a>¶

大餘五十九，¶
小餘三百七十九；
<pb:KR2a0001_tls_300-236a>¶

大餘十六，¶
小餘十六；
<pb:KR2a0001_tls_300-237a>¶

商橫執徐三年。
<pb:KR2a0001_tls_300-238a>¶

閏十三
<pb:KR2a0001_tls_300-239a>¶

大餘五十三，¶
小餘七百二十七；
<pb:KR2a0001_tls_300-240a>¶

大餘二十一，¶
小餘二十四；
<pb:KR2a0001_tls_300-241a>¶

昭陽大荒落四年。
<pb:KR2a0001_tls_300-242a>¶

十二
<pb:KR2a0001_tls_300-243a>¶

大餘十七，¶
小餘六百三十四；
<pb:KR2a0001_tls_300-244a>¶

大餘二十七，¶
無小餘；
<pb:KR2a0001_tls_300-245a>¶

橫艾敦牂五年。
<pb:KR2a0001_tls_300-246a>¶

閏十三
<pb:KR2a0001_tls_300-247a>¶

大餘十二，¶
小餘四十二；
<pb:KR2a0001_tls_300-248a>¶

大餘三十二，¶
小餘八；
<pb:KR2a0001_tls_300-249a>¶

尚章汁洽六年。
<pb:KR2a0001_tls_300-250a>¶

十二
<pb:KR2a0001_tls_300-251a>¶

大餘三十五，¶
小餘八百八十九，
<pb:KR2a0001_tls_300-252a>¶

大餘三十七，¶
小餘十六；
<pb:KR2a0001_tls_300-253a>¶

焉逢涒灘元平元年。
<pb:KR2a0001_tls_300-254a>¶

十二
<pb:KR2a0001_tls_300-255a>¶

大餘三十，¶
小餘二百九十七；
<pb:KR2a0001_tls_300-256a>¶

大餘四十二，¶
小餘二十四；
<pb:KR2a0001_tls_300-257a>¶

端蒙作噩本始元年。
<pb:KR2a0001_tls_300-258a>¶

閏十三
<pb:KR2a0001_tls_300-259a>¶

大餘二十四，¶
小餘六百四十五；
<pb:KR2a0001_tls_300-260a>¶

大餘四十八，¶
無小餘；
<pb:KR2a0001_tls_300-261a>¶

游兆閹茂二年。
<pb:KR2a0001_tls_300-262a>¶

十二
<pb:KR2a0001_tls_300-263a>¶

大餘四十八，¶
小餘五百五十二；
<pb:KR2a0001_tls_300-264a>¶

大餘五十三，¶
小餘八；
<pb:KR2a0001_tls_300-265a>¶

彊梧大淵獻三年。
<pb:KR2a0001_tls_300-266a>¶

十二
<pb:KR2a0001_tls_300-267a>¶

大餘四十二，¶
小餘九百；
<pb:KR2a0001_tls_300-268a>¶

大餘五十八，¶
小餘十六；
<pb:KR2a0001_tls_300-269a>¶

徒維困敦四年。
<pb:KR2a0001_tls_300-270a>¶

閏十三
<pb:KR2a0001_tls_300-271a>¶

大餘三十七，¶
小餘三百八；
<pb:KR2a0001_tls_300-272a>¶

大餘三，¶
小餘二十四；
<pb:KR2a0001_tls_300-273a>¶

祝犂赤奮若地節元年。
<pb:KR2a0001_tls_300-274a>¶

十二
<pb:KR2a0001_tls_300-275a>¶

大餘一，¶
小餘二百一十五；
<pb:KR2a0001_tls_300-276a>¶

大餘九，¶
無小餘；
<pb:KR2a0001_tls_300-277a>¶

商橫攝提格二年。
<pb:KR2a0001_tls_300-278a>¶

閏十三
<pb:KR2a0001_tls_300-279a>¶

大餘五十五，¶
小餘五百六十三；
<pb:KR2a0001_tls_300-280a>¶

大餘十四，¶
小餘八；
<pb:KR2a0001_tls_300-281a>¶

昭陽單閼三年。
<pb:KR2a0001_tls_300-282a>¶

正南
<pb:KR2a0001_tls_300-283a>¶

十二
<pb:KR2a0001_tls_300-284a>¶

大餘十九，¶
小餘四百七十；
<pb:KR2a0001_tls_300-285a>¶

大餘十九，¶
小餘十六；
<pb:KR2a0001_tls_300-286a>¶

橫艾執徐四年。
<pb:KR2a0001_tls_300-287a>¶

十二
<pb:KR2a0001_tls_300-288a>¶

大餘十三，¶
小餘八百一十八；
<pb:KR2a0001_tls_300-289a>¶

大餘二十四，¶
小餘二十四；
<pb:KR2a0001_tls_300-290a>¶

尚章大荒落元康元年。
<pb:KR2a0001_tls_300-291a>¶

閏十三
<pb:KR2a0001_tls_300-292a>¶

大餘八，¶
小餘二百二十六；
<pb:KR2a0001_tls_300-293a>¶

大餘三十，¶
無小餘；
<pb:KR2a0001_tls_300-294a>¶

焉逢敦牂二年。
<pb:KR2a0001_tls_300-295a>¶

十二
<pb:KR2a0001_tls_300-296a>¶

大餘三十二，¶
小餘一百三十三；
<pb:KR2a0001_tls_300-297a>¶

大餘三十五，¶
小餘八；
<pb:KR2a0001_tls_300-298a>¶

端蒙協洽三年。
<pb:KR2a0001_tls_300-299a>¶

十二
<pb:KR2a0001_tls_300-300a>¶

大餘二十六，¶
小餘四百八十一；
<pb:KR2a0001_tls_300-301a>¶

大餘四十，¶
小餘十六；
<pb:KR2a0001_tls_300-302a>¶

游兆涒灘四年。
<pb:KR2a0001_tls_300-303a>¶

閏十三
<pb:KR2a0001_tls_300-304a>¶

大餘二十，¶
小餘八百二十九；
<pb:KR2a0001_tls_300-305a>¶

大餘四十五，¶
小餘二十四；
<pb:KR2a0001_tls_300-306a>¶

彊梧作噩神雀元年。
<pb:KR2a0001_tls_300-307a>¶

十二
<pb:KR2a0001_tls_300-308a>¶

大餘四十四，¶
小餘七百三十六；
<pb:KR2a0001_tls_300-309a>¶

大餘五十一，¶
無小餘；
<pb:KR2a0001_tls_300-310a>¶

徒維淹茂二年。
<pb:KR2a0001_tls_300-311a>¶

十二
<pb:KR2a0001_tls_300-312a>¶

大餘三十九，¶
小餘一百四十四；
<pb:KR2a0001_tls_300-313a>¶

大餘五十六，¶
小餘八；
<pb:KR2a0001_tls_300-314a>¶

祝犂大淵獻三年。
<pb:KR2a0001_tls_300-315a>¶

閏十三
<pb:KR2a0001_tls_300-316a>¶

大餘三十三，¶
小餘四百九十二；
<pb:KR2a0001_tls_300-317a>¶

大餘一，¶
小餘十六；
<pb:KR2a0001_tls_300-318a>¶

商橫困敦四年。
<pb:KR2a0001_tls_300-319a>¶

十二
<pb:KR2a0001_tls_300-320a>¶

大餘五十七，¶
小餘三百九十九；
<pb:KR2a0001_tls_300-321a>¶

大餘六，¶
小餘二十四；
<pb:KR2a0001_tls_300-322a>¶

昭陽赤奮若五鳳元年。
<pb:KR2a0001_tls_300-323a>¶

閏十三
<pb:KR2a0001_tls_300-324a>¶

大餘五十一，¶
小餘七百四十七；
<pb:KR2a0001_tls_300-325a>¶

大餘十二，¶
無小餘；
<pb:KR2a0001_tls_300-326a>¶

橫艾攝提格二年。
<pb:KR2a0001_tls_300-327a>¶

十二
<pb:KR2a0001_tls_300-328a>¶

大餘十五，¶
小餘六百五十四；
<pb:KR2a0001_tls_300-329a>¶

大餘十七，¶
小餘八；
<pb:KR2a0001_tls_300-330a>¶

尚章單閼三年。
<pb:KR2a0001_tls_300-331a>¶

十二
<pb:KR2a0001_tls_300-332a>¶

大餘十，¶
小餘六十二；
<pb:KR2a0001_tls_300-333a>¶

大餘二十二，¶
小餘十六；
<pb:KR2a0001_tls_300-334a>¶

焉逢執徐四年。
<pb:KR2a0001_tls_300-335a>¶

閏十三
<pb:KR2a0001_tls_300-336a>¶

大餘四，¶
小餘四百一十；
<pb:KR2a0001_tls_300-337a>¶

大餘二十七，¶
小餘二十四；
<pb:KR2a0001_tls_300-338a>¶

端蒙大荒落甘露元年。
<pb:KR2a0001_tls_300-339a>¶

十二大餘二十八，¶
小餘三百一十七；
<pb:KR2a0001_tls_300-340a>¶

大餘三十三，¶
無小餘；
<pb:KR2a0001_tls_300-341a>¶

游兆敦牂二年。
<pb:KR2a0001_tls_300-342a>¶

十二
<pb:KR2a0001_tls_300-343a>¶

大餘二十二，¶
小餘六百六十五；
<pb:KR2a0001_tls_300-344a>¶

大餘三十八，¶
小餘八；
<pb:KR2a0001_tls_300-345a>¶

彊梧協洽三年。
<pb:KR2a0001_tls_300-346a>¶

閏十三
<pb:KR2a0001_tls_300-347a>¶

大餘十七，¶
小餘七十三；
<pb:KR2a0001_tls_300-348a>¶

大餘四十三，¶
小餘十六；
<pb:KR2a0001_tls_300-349a>¶

徒維涒灘四年。
<pb:KR2a0001_tls_300-350a>¶

十二
<pb:KR2a0001_tls_300-351a>¶

大餘四十，¶
小餘九百二十；
<pb:KR2a0001_tls_300-352a>¶

大餘四十八，¶
小餘二十四；
<pb:KR2a0001_tls_300-353a>¶

祝犂作噩黃龍元年。
<pb:KR2a0001_tls_300-354a>¶

閏十三
<pb:KR2a0001_tls_300-355a>¶

大餘三十五，¶
小餘三百二十八；
<pb:KR2a0001_tls_300-356a>¶

大餘五十四，¶
無小餘；
<pb:KR2a0001_tls_300-357a>¶

商橫淹茂初元元年。
<pb:KR2a0001_tls_300-358a>¶

正東
<pb:KR2a0001_tls_300-359a>¶

十二
<pb:KR2a0001_tls_300-360a>¶

大餘五十九，¶
小餘二百三十五；
<pb:KR2a0001_tls_300-361a>¶

大餘五十九，¶
小餘八；
<pb:KR2a0001_tls_300-362a>¶

昭陽大淵獻二年。
<pb:KR2a0001_tls_300-363a>¶

十二
<pb:KR2a0001_tls_300-364a>¶

大餘五十三，¶
小餘五百八十三；
<pb:KR2a0001_tls_300-365a>¶

大餘四，¶
小餘十六；
<pb:KR2a0001_tls_300-366a>¶

橫艾困敦三年。
<pb:KR2a0001_tls_300-367a>¶

閏十三
<pb:KR2a0001_tls_300-368a>¶

大餘四十七，¶
小餘九百三十一；
<pb:KR2a0001_tls_300-369a>¶

大餘九，¶
小餘二十四；
<pb:KR2a0001_tls_300-370a>¶

尚章赤奮若四年。
<pb:KR2a0001_tls_300-371a>¶

十二
<pb:KR2a0001_tls_300-372a>¶

大餘十一，¶
小餘八百三十八；
<pb:KR2a0001_tls_300-373a>¶

大餘十五，¶
無小餘；
<pb:KR2a0001_tls_300-374a>¶

焉逢攝提格五年。
<pb:KR2a0001_tls_300-375a>¶

十二
<pb:KR2a0001_tls_300-376a>¶

大餘六，¶
小餘二百四十六；
<pb:KR2a0001_tls_300-377a>¶

大餘二十，¶
小餘八；
<pb:KR2a0001_tls_300-378a>¶

端蒙單閼永光元年。
<pb:KR2a0001_tls_300-379a>¶

閏十三
<pb:KR2a0001_tls_300-380a>¶

無大餘，¶
小餘五百九十四；
<pb:KR2a0001_tls_300-381a>¶

大餘二十五，¶
小餘十六；
<pb:KR2a0001_tls_300-382a>¶

游兆執徐二年。
<pb:KR2a0001_tls_300-383a>¶

十二
<pb:KR2a0001_tls_300-384a>¶

大餘二十四，¶
小餘五百一；
<pb:KR2a0001_tls_300-385a>¶

大餘三十，¶
小餘二十四；
<pb:KR2a0001_tls_300-386a>¶

彊梧大荒落三年。
<pb:KR2a0001_tls_300-387a>¶

十二
<pb:KR2a0001_tls_300-388a>¶

大餘十八，¶
小餘八百四十九；
<pb:KR2a0001_tls_300-389a>¶

大餘三十六，¶
無小餘；
<pb:KR2a0001_tls_300-390a>¶

徒維敦牂四年。
<pb:KR2a0001_tls_300-391a>¶

閏十三
<pb:KR2a0001_tls_300-392a>¶

大餘十三，¶
小餘二百五十七；
<pb:KR2a0001_tls_300-393a>¶

大餘四十一，¶
小餘八；
<pb:KR2a0001_tls_300-394a>¶

祝犂協洽五年。
<pb:KR2a0001_tls_300-395a>¶

十二
<pb:KR2a0001_tls_300-396a>¶

大餘三十七，¶
小餘一百六十四；
<pb:KR2a0001_tls_300-397a>¶

大餘四十六，¶
小餘十六；
<pb:KR2a0001_tls_300-398a>¶

商橫涒灘建昭元年。
<pb:KR2a0001_tls_300-399a>¶

閏十三
<pb:KR2a0001_tls_300-400a>¶

大餘三十一，¶
小餘五百一十二；
<pb:KR2a0001_tls_300-401a>¶

大餘五十一，¶
小餘二十四；
<pb:KR2a0001_tls_300-402a>¶

昭陽作噩二年。
<pb:KR2a0001_tls_300-403a>¶

十二
<pb:KR2a0001_tls_300-404a>¶

大餘五十五，¶
小餘四百一十九；
<pb:KR2a0001_tls_300-405a>¶

大餘五十七，¶
無小餘；
<pb:KR2a0001_tls_300-406a>¶

橫艾閹茂三年。
<pb:KR2a0001_tls_300-407a>¶

十二
<pb:KR2a0001_tls_300-408a>¶

大餘四十九，¶
小餘七百六十七；
<pb:KR2a0001_tls_300-409a>¶

大餘二，¶
小餘八；
<pb:KR2a0001_tls_300-410a>¶

尚章大淵獻四年。
<pb:KR2a0001_tls_300-411a>¶

閏十三
<pb:KR2a0001_tls_300-412a>¶

大餘四十四，¶
小餘一百七十五；
<pb:KR2a0001_tls_300-413a>¶

大餘七，¶
小餘十六；
<pb:KR2a0001_tls_300-414a>¶

焉逢困敦五年。
<pb:KR2a0001_tls_300-415a>¶

十二
<pb:KR2a0001_tls_300-416a>¶

大餘八，¶
小餘八十二；
<pb:KR2a0001_tls_300-417a>¶

大餘十二，¶
小餘二十四；
<pb:KR2a0001_tls_300-418a>¶

端蒙赤奮若竟寧元年。
<pb:KR2a0001_tls_300-419a>¶

十二
<pb:KR2a0001_tls_300-420a>¶

大餘二，¶
小餘四百三十；
<pb:KR2a0001_tls_300-421a>¶

大餘十八，¶
無小餘；
<pb:KR2a0001_tls_300-422a>¶

游兆攝提格建始元年。
<pb:KR2a0001_tls_300-423a>¶

閏十三
<pb:KR2a0001_tls_300-424a>¶

大餘五十六，¶
小餘七百七十八；
<pb:KR2a0001_tls_300-425a>¶

大餘二十三，¶
小餘八；
<pb:KR2a0001_tls_300-426a>¶

彊梧單閼二年。
<pb:KR2a0001_tls_300-427a>¶

十二
<pb:KR2a0001_tls_300-428a>¶

大餘二十，¶
小餘六百八十五；
<pb:KR2a0001_tls_300-429a>¶

大餘二十八，¶
小餘十六；
<pb:KR2a0001_tls_300-430a>¶

徒維執徐三年。
<pb:KR2a0001_tls_300-431a>¶

閏十三
<pb:KR2a0001_tls_300-432a>¶

大餘十五，¶
小餘九十三；
<pb:KR2a0001_tls_300-433a>¶

大餘三十三，¶
小餘二十四；
<pb:KR2a0001_tls_300-434a>¶

祝犂大荒落四年。
<pb:KR2a0001_tls_300-435a>¶

右《曆書》：¶
大餘者，¶
日也。¶
小餘者，¶
月也。¶
端蒙者，¶
年名也。¶
支：丑名赤奮若，¶
寅名攝提格。¶
干：丙名游兆。¶
正北，¶
冬至加子時；¶
正西，¶
加酉時；¶
正南，¶
加午時；¶
正東，¶
加卯時。
<pb:KR2a0001_tls_300-436a>¶

3.5《天官書第五》
<pb:KR2a0001_tls_300-437a>¶

中宮天極星，¶
其一明者，¶
太一常居也；¶
旁三星三公，¶
或曰子屬。¶
後句四星，¶
末大星正妃，¶
餘三星後宮之屬也。¶
環之匡衛十二星，¶
藩臣。¶
皆曰紫宮。
<pb:KR2a0001_tls_300-438a>¶

前列直斗口三星，¶
隨北端兌，¶
若見若不，¶
曰陰德，¶
或曰天一。¶
紫宮左三星曰天槍，¶
右五星曰天棓，¶
後六星絕漢抵營室，¶
曰閣道。
<pb:KR2a0001_tls_300-439a>¶

北斗七星，¶
所謂¶
「旋、¶
璣、玉衡以齊七政」。¶
杓攜龍角，¶
衡殷南斗，¶
魁枕參首。¶
用昏建者杓；¶
杓，自華以西南。¶
夜半建者衡；¶
衡，殷中州河、¶
濟之閒。¶
平旦建者魁；¶
魁，海岱以東北也。¶
斗為帝車，¶
運于中央，¶
臨制四鄉。¶
分陰陽，¶
建四時，¶
均五行，¶
移節度，¶
定諸紀，¶
皆繫於斗。
<pb:KR2a0001_tls_300-440a>¶

斗魁戴匡六星曰文昌宮：¶
一曰上將，¶
二曰次將，¶
三曰貴相，¶
四曰司命，¶
五曰司中，¶
六曰司祿。¶
在斗魁中，¶
貴人之牢。¶
魁下六星，¶
兩兩相比者，¶
名曰三能。¶
三能色齊，¶
君臣和；¶
不齊，¶
為乖戾。¶
輔星明近，¶
輔臣親彊；¶
斥小，¶
疏弱。
<pb:KR2a0001_tls_300-441a>¶

杓端有兩星：¶
一內為矛，¶
招搖；¶
一外為盾，¶
天鋒。¶
有句圜十五星，¶
屬杓，¶
曰賤人之牢。¶
其牢中星實則囚多，¶
虛則開出。
<pb:KR2a0001_tls_300-442a>¶

天一、¶
槍、棓、¶
矛、盾動搖，¶
角大，¶
兵起。
<pb:KR2a0001_tls_300-443a>¶

東宮蒼龍，¶
房、心。¶
心為明堂，¶
大星天王，¶
前後星子屬。¶
不欲直，¶
直則天王失計。¶
房為府，¶
曰天駟。¶
其陰，¶
右驂。¶
旁有兩星曰衿；¶
北一星曰舝。¶
東北曲十二星曰旗。¶
旗中四星曰天市；¶
中六星曰市樓。¶
市中星眾者實；¶
其虛則秏。¶
房南眾星曰騎官。
<pb:KR2a0001_tls_300-444a>¶

左角，¶
李；右角，¶
將。大角者，¶
天王帝廷。¶
其兩旁各有三星，¶
鼎足句之，¶
曰攝提。¶
攝提者，¶
直斗杓所指，¶
以建時節，¶
故曰¶
「攝提格」。¶
亢為疏廟，¶
主疾。¶
其南北兩大星，¶
曰南門。¶
氐為天根，¶
主疫。
<pb:KR2a0001_tls_300-445a>¶

尾為九子，¶
曰君臣；¶
斥絕，¶
不和。¶
箕為敖客，¶
曰口舌。
<pb:KR2a0001_tls_300-446a>¶

火犯守角，¶
則有戰。¶
房、心，¶
王者惡之也。
<pb:KR2a0001_tls_300-447a>¶

南宮朱鳥，¶
權、衡。¶
衡，太微，¶
三光之廷。¶
匡衛十二星，¶
藩臣：¶
西，將；¶
東，相；¶
南四星，¶
執法；¶
中，端門；¶
門左右，¶
掖門。¶
門內六星，¶
諸侯。¶
其內五星，¶
五帝坐。¶
後聚一十五星，¶
蔚然，¶
曰郎位；¶
傍一大星，¶
將位也。¶
月、五星順入，¶
軌道，¶
司其出，¶
所守，¶
天子所誅也。¶
其逆入，¶
若不軌道，¶
以所犯命之；¶
中坐，¶
成形，¶
皆群下從謀也。¶
金、火尤甚。¶
廷藩西有隋星五，¶
曰少微，¶
士大夫。¶
權，軒轅。¶
軒轅，¶
黃龍體。¶
前大星，¶
女主象；¶
旁小星，¶
御者後宮屬。¶
月、五星守犯者，¶
如衡占。
<pb:KR2a0001_tls_300-448a>¶

東井為水事。¶
其西曲星曰鉞。¶
鉞北，¶
北河；¶
南，南河；¶
兩河、¶
天闕閒為關梁。¶
輿鬼，¶
鬼祠事；¶
中白者為質。¶
火守南北河，¶
兵起，¶
穀不登。¶
故德成衡，¶
觀成潢，¶
傷成鉞，¶
禍成井，¶
誅成質。
<pb:KR2a0001_tls_300-449a>¶

柳為鳥注，¶
主木草。¶
七星，¶
頸，為員官，¶
主急事。¶
張，素，¶
為廚，¶
主觴客。¶
翼為羽翮，¶
主遠客。
<pb:KR2a0001_tls_300-450a>¶

軫為車，¶
主風。¶
其旁有一小星，¶
曰長沙，¶
星星不欲明；¶
明與四星等，¶
若五星入軫中，¶
兵大起。¶
軫南眾星曰天庫樓；¶
庫有五車。¶
車星角若益眾，¶
及不具，¶
無處車馬。
<pb:KR2a0001_tls_300-451a>¶

西宮咸池，¶
曰天五潢。¶
五潢，¶
五帝車舍。¶
火入，¶
旱；金，¶
兵；水，¶
水。中有三柱；¶
柱不具，¶
兵起。
<pb:KR2a0001_tls_300-452a>¶

奎曰封豕，¶
為溝瀆。¶
婁為聚眾。¶
胃為天倉。¶
其南眾星曰廥積。
<pb:KR2a0001_tls_300-453a>¶

昴曰髦頭，¶
胡星也，¶
為白衣會。¶
畢曰罕車，¶
為邊兵，¶
主弋獵。¶
其大星旁小星為附耳。¶
附耳搖動，¶
有讒亂臣在側。¶
昴、畢閒為天街。¶
其陰，¶
陰國；¶
陽，陽國。
<pb:KR2a0001_tls_300-454a>¶

參為白虎。¶
三星直者，¶
是為衡石。¶
下有三星，¶
兌，曰罰，¶
為斬艾事。¶
其外四星，¶
左右肩股也。¶
小三星隅置，¶
曰觜觿，¶
為虎首，¶
主葆旅事。¶
其南有四星，¶
曰天廁。¶
廁下一星，¶
曰天矢。¶
矢黃則吉；¶
青、白、¶
黑，凶。¶
其西有句曲九星，¶
三處羅：¶
一曰天旗，¶
二曰天苑，¶
三曰九游。¶
其東有大星曰狼。¶
狼角變色，¶
多盜賊。¶
下有四星曰弧，¶
直狼。¶
狼比地有大星，¶
曰南極老人。¶
老人見，¶
治安；¶
不見，¶
兵起。¶
常以秋分時候之于南郊。
<pb:KR2a0001_tls_300-455a>¶

附耳入畢中，¶
兵起。
<pb:KR2a0001_tls_300-456a>¶

北宮玄武，¶
虛、危。¶
危為蓋屋；¶
虛為哭泣之事。
<pb:KR2a0001_tls_300-457a>¶

其南有眾星，¶
曰羽林天軍。¶
軍西為壘，¶
或曰鉞。¶
旁有一大星為北落。¶
北落若微亡，¶
軍星動角益希，¶
及五星犯北落，¶
入軍，¶
軍起。¶
火、金、¶
水尤甚：¶
火，軍憂；¶
水，水患；¶
木、土，¶
軍吉。¶
危東六星，¶
兩兩相比，¶
曰司空。
<pb:KR2a0001_tls_300-458a>¶

營室為清廟，¶
曰離宮、¶
閣道。¶
漢中四星，¶
曰天駟。¶
旁一星，¶
曰王良。¶
王良策馬，¶
車騎滿野。¶
旁有八星，¶
絕漢，¶
曰天潢。¶
天潢旁，¶
江星。¶
江星動，¶
人涉水。
<pb:KR2a0001_tls_300-459a>¶

杵、¶
臼四星，¶
在危南。¶
匏瓜，¶
有青黑星守之，¶
魚鹽貴。
<pb:KR2a0001_tls_300-460a>¶

南斗為廟，¶
其北建星。¶
建星者，¶
旗也。¶
牽牛為犧牲。¶
其北河鼓。¶
河鼓大星，¶
上將；¶
左右，¶
左右將。¶
婺女，¶
其北織女。¶
織女，¶
天女孫也。
<pb:KR2a0001_tls_300-461a>¶

察日、¶
月之行以揆歲星順逆。¶
曰東方木，¶
主春，¶
日甲乙。¶
義失者，¶
罰出歲星。¶
歲星贏縮，¶
以其舍命國。¶
所在國不可伐，¶
可以罰人。¶
其趨舍而前曰贏，¶
退舍曰縮。¶
贏，其國有兵不復；¶
縮，其國有憂，¶
將亡，¶
國傾敗。¶
其所在，¶
五星皆從而聚於一舍，¶
其下之國可以義致天下。
<pb:KR2a0001_tls_300-462a>¶

以攝提格歲：¶
歲陰左行在寅，¶
歲星右輔居丑。¶
正月，¶
與斗、¶
牽牛晨出東方，¶
名曰監德。¶
色蒼蒼有光。¶
其失次，¶
有應見柳。¶
歲早，¶
水；晚，¶
旱。
<pb:KR2a0001_tls_300-463a>¶

歲星出，¶
東行十二度，¶
百日而止，¶
反逆行；¶
逆行八度，¶
百日，¶
復東行。¶
歲行三十度十六分度之七，¶
率日行十二分度之一，¶
十二歲而周天。¶
出常東方，¶
以晨；¶
入於西方，¶
用昏。
<pb:KR2a0001_tls_300-464a>¶

單閼歲：¶
歲陰在卯，¶
星居子。¶
以二月與婺女、¶
虛、危晨出，¶
曰降入。¶
大有光。¶
其失次，¶
有應見張。¶
其歲大水。
<pb:KR2a0001_tls_300-465a>¶

執徐歲：¶
歲陰在辰，¶
星居亥。¶
以三月與營室、¶
東壁晨出，¶
曰青章。¶
青青甚章。¶
其失次，¶
有應見軫。¶
歲早，¶
旱；晚，¶
水。
<pb:KR2a0001_tls_300-466a>¶

大荒駱歲：¶
歲陰在巳，¶
星居戌。¶
以四月與奎、¶
婁晨出，¶
曰跰踵。¶
熊熊赤色，¶
有光。¶
其失次，¶
有應見亢。
<pb:KR2a0001_tls_300-467a>¶

敦牂歲：¶
歲陰在午，¶
星居酉。¶
以五月與胃、¶
昴、畢晨出，¶
曰開明。¶
炎炎有光。¶
偃兵；¶
唯利公王，¶
不利治兵。¶
其失次，¶
有應見房。¶
歲早，¶
旱；晚，¶
水。
<pb:KR2a0001_tls_300-468a>¶

叶洽歲：¶
歲陰在未，¶
星居申。¶
以六月與觜觿、¶
參晨出，¶
曰長列。¶
昭昭有光。¶
利行兵。¶
其失次，¶
有應見箕。
<pb:KR2a0001_tls_300-469a>¶

涒灘歲：¶
歲陰在申，¶
星居未。¶
以七月與東井、¶
輿鬼晨出，¶
曰大音。¶
昭昭白。¶
其失次，¶
有應見牽牛。
<pb:KR2a0001_tls_300-470a>¶

作鄂歲：¶
歲陰在酉，¶
星居午。¶
以八月與柳、¶
七星、¶
張晨出，¶
曰長王。¶
作作有芒。¶
國其昌，¶
熟穀。¶
其失次，¶
有應見危。¶
有旱而昌，¶
有女喪，¶
民疾。
<pb:KR2a0001_tls_300-471a>¶

閹茂歲：¶
歲陰在戌，¶
星居巳。¶
以九月與翼、¶
軫晨出，¶
曰天睢。¶
白色大明。¶
其失次，¶
有應見東壁。¶
歲水，¶
女喪。
<pb:KR2a0001_tls_300-472a>¶

大淵獻歲：¶
歲陰在亥，¶
星居辰。¶
以十月與角、¶
亢晨出，¶
曰大章。¶
蒼蒼然，¶
星若躍而陰出旦，¶
是謂¶
「正平」。¶
起師旅，¶
其率必武；¶
其國有德，¶
將有四海。¶
其失次，¶
有應見婁。
<pb:KR2a0001_tls_300-473a>¶

困敦歲：¶
歲陰在子，¶
星居卯。¶
以十一月與氐、¶
房、心晨出，¶
曰天泉。¶
玄色甚明。¶
江池其昌，¶
不利起兵。¶
其失次，¶
有應見昂。
<pb:KR2a0001_tls_300-474a>¶

赤奮若歲：¶
歲陰在丑，¶
星居寅。¶
以十二月與尾、¶
箕晨出，¶
曰天晧。¶
黫然黑色甚明。¶
其失次，¶
有應見參。
<pb:KR2a0001_tls_300-475a>¶

當居不居，¶
居之又左右搖，¶
未當去去之，¶
與他星會，¶
其國凶。¶
所居久，¶
國有德厚。¶
其角動，¶
乍小乍大，¶
若色數變，¶
人主有憂。
<pb:KR2a0001_tls_300-476a>¶

其失次舍以下，¶
進而東北，¶
三月生天棓，¶
長四丈，¶
末兌。¶
進而東南，¶
三月生彗星，¶
長二丈，¶
類彗。¶
退而西北，¶
三月生天欃，¶
長四丈，¶
末兌。¶
退而西南，¶
三月生天槍，¶
長數丈，¶
兩頭兌。¶
謹視其所見之國，¶
不可舉事用兵。¶
其出如浮如沈，¶
其國有土功；¶
如沈如浮，¶
其野亡。¶
色赤而有角，¶
其所居國昌。¶
迎角而戰者，¶
不勝。¶
星色赤黃而沈，¶
所居野大穰。¶
色青白而赤灰，¶
所居野有憂。¶
歲星入月，¶
其野有逐相；¶
與太白鬭，¶
其野有破軍。
<pb:KR2a0001_tls_300-477a>¶

歲星一曰攝提，¶
曰重華，¶
曰應星，¶
曰紀星。¶
營室為清廟，¶
歲星廟也。
<pb:KR2a0001_tls_300-478a>¶

察剛氣以處熒惑。¶
曰南方火，¶
主夏，¶
日丙、¶
丁。禮失，¶
罰出熒惑，¶
熒惑失行是也。¶
出則有兵，¶
入則兵散。¶
以其舍命國。¶
熒惑為勃亂，¶
殘賊、¶
疾、喪、¶
饑、兵。¶
反道二舍以上，¶
居之，¶
三月有殃，¶
五月受兵，¶
七月半亡地，¶
九月太半亡地。¶
因與俱出入，¶
國絕祀。¶
居之，¶
殃還至，¶
雖大當小；¶
久而至，¶
當小反大。¶
其南為丈夫喪，¶
北為女子喪。¶
若角動繞環之，¶
及乍前乍後，¶
左右，¶
殃益大。¶
與他星鬭，¶
光相逮，¶
為害；¶
不相逮，¶
不害。¶
五星皆從而聚于一舍，¶
其下國可以禮致天下。
<pb:KR2a0001_tls_300-479a>¶

法，¶
出東行十六舍而止；¶
逆行二舍；¶
六旬，¶
復東行，¶
自所止數十舍，¶
十月而入西方；¶
伏行五月，¶
出東方。¶
其出西方曰¶
「反明」，¶
主命者惡之。¶
東行急，¶
一日行一度半。
<pb:KR2a0001_tls_300-480a>¶

其行東、¶
西、南、¶
北疾也。¶
兵各聚其下；¶
用戰，¶
順之勝，¶
逆之敗。¶
熒惑從太白，¶
軍憂；¶
離之，¶
軍卻。¶
出太白陰，¶
有分軍；¶
行其陽，¶
有偏將戰。¶
當其行，¶
太白逮之，¶
破軍殺將。¶
其入守犯太微、¶
軒轅、¶
營室，¶
主命惡之。¶
心為明堂，¶
熒惑廟也。¶
謹候此。
<pb:KR2a0001_tls_300-481a>¶

曆斗之會以定填星之位。¶
曰中央土，¶
主季夏，¶
日戊、¶
己，黃帝，¶
主德，¶
女主象也。¶
歲填一宿，¶
其所居國吉。¶
未當居而居，¶
若已去而復還，¶
還居之，¶
其國得土，¶
不乃得女。¶
若當居而不居，¶
既已居之，¶
又西東去，¶
其國失土，¶
不乃失女，¶
不可舉事用兵。¶
其居久，¶
其國福厚；¶
易，福薄。
<pb:KR2a0001_tls_300-482a>¶

其一名曰地侯，¶
主歲。¶
歲行十三度百十二分度之五，¶
日行二十八分度之一，¶
二十八歲周天。¶
其所居，¶
五星皆從而聚于一舍，¶
其下之國，¶
可以重致天下。¶
禮、德、¶
義、殺、¶
刑盡失，¶
而填星乃為之動搖。
<pb:KR2a0001_tls_300-483a>¶

贏，¶
為王不寧；¶
其縮，¶
有軍不復。¶
填星，¶
其色黃，¶
九芒，¶
音曰黃鍾宮。¶
其失次上二三宿曰贏，¶
有主命不成，¶
不乃大水。¶
失次下二三宿曰縮，¶
有后戚，¶
其歲不復，¶
不乃天裂若地動。
<pb:KR2a0001_tls_300-484a>¶

斗為文太室，¶
填星廟，¶
天子之星也。
<pb:KR2a0001_tls_300-485a>¶

木星與土合，¶
為內亂，¶
饑，主勿用戰，¶
敗；水則變謀而更事；¶
火為旱；¶
金為白衣會若水。¶
金在南曰牝牡，¶
年穀熟。¶
金在北，¶
歲偏無。¶
火與水合為焠，¶
與金合為鑠，¶
為喪，¶
皆不可舉事，¶
用兵大敗。¶
土為憂，¶
主孼卿；¶
大饑，¶
戰敗，¶
為北軍，¶
軍困，¶
舉事大敗。¶
土與水合，¶
穰而擁閼，¶
有覆軍，¶
其國不可舉事。¶
出，亡地；¶
入，得地。¶
金為疾，¶
為內兵，¶
亡地。¶
三星若合，¶
其宿地國外內有兵與喪，¶
改立公王。¶
四星合，¶
兵喪並起，¶
君子憂，¶
小人流。¶
五星合，¶
是為易行，¶
有德，¶
受慶，¶
改立大人，¶
掩有四方，¶
子孫蕃昌；¶
無德，¶
受殃若亡。¶
五星皆大，¶
其事亦大；¶
皆小，¶
事亦小。
<pb:KR2a0001_tls_300-486a>¶

蚤出者為贏，¶
贏者為客。¶
晚出者為縮，¶
縮者為主人。¶
必有天應見於杓星。¶
同舍為合。¶
相陵為鬭，¶
七寸以內必之矣。
<pb:KR2a0001_tls_300-487a>¶

五星色白圜，¶
為喪旱；¶
赤圜，¶
則中不平，¶
為兵；¶
青圜，¶
為憂水；¶
黑圜，¶
為疾，¶
多死；¶
黃圜，¶
則吉。¶
赤角犯我城，¶
黃角地之爭，¶
白角哭泣之聲，¶
青角有兵憂，¶
黑角則水。¶
意，行窮兵之所終。¶
五星同色，¶
天下偃兵，¶
百姓寧昌。¶
春風秋雨，¶
冬寒夏暑，¶
動搖常以此。
<pb:KR2a0001_tls_300-488a>¶

填星出百二十日而逆西行，¶
西行百二十日反東行。¶
見三百三十日而入，¶
入三十日復出東方。¶
太歲在甲寅，¶
鎮星在東壁，¶
故在營室。
<pb:KR2a0001_tls_300-489a>¶

察日行以處位太白。¶
曰西方，¶
秋，日庚、¶
辛，主殺。¶
殺失者，¶
罰出太白。¶
太白失行，¶
以其舍命國。¶
其出行十八舍二百四十日而入。¶
入東方，¶
伏行十一舍百三十日；¶
其人西方，¶
伏行三舍十六日而出。¶
當出不出，¶
當入不入，¶
是謂失舍，¶
不有破軍，¶
必有國君之篡。
<pb:KR2a0001_tls_300-490a>¶

其紀上元，¶
以攝提格之歲，¶
與營室晨出東方，¶
至角而入；¶
與營室夕出西方，¶
至角而入；¶
與角晨出，¶
入畢，；¶
與角夕出，¶
入畢；¶
與畢晨出，¶
入箕；¶
與畢夕出，¶
入箕；¶
與箕晨出，¶
入柳；¶
與箕夕出，¶
入柳；¶
與柳晨出，¶
入營室；¶
與柳夕出，¶
入營室。¶
凡出入東西各五，¶
為八歲，¶
二百二十日，¶
復與營室晨出東方。¶
其大率，¶
歲一周天。¶
其始出東方，¶
行遲，¶
率日半度，¶
一百二十日，¶
必逆行一二舍；¶
上極而反，¶
東行，¶
行日一度半，¶
一百二十日入。¶
其庳，¶
近日，¶
曰明星，¶
柔；高，¶
遠日，¶
曰大囂，¶
剛。其始出西方，¶
行疾，¶
率日一度半，¶
百二十日；¶
上極而行遲，¶
日半度，¶
百二十日，¶
旦入，¶
必逆行一二舍而入。¶
其庳，¶
近日，¶
曰大白，¶
柔；高，¶
遠日，¶
曰大相，¶
剛。出以辰、¶
戌，入以丑、¶
未。
<pb:KR2a0001_tls_300-491a>¶

當出不出，¶
未當入而入，¶
天下偃兵，¶
兵在外，¶
入。未當出而出，¶
當入而不入，¶
天下起兵，¶
有破國。¶
其當期出也，¶
其國昌。¶
其出東為東，¶
入東為北方；¶
出西為西，¶
入西為南方。¶
所居久，¶
其鄉利；¶
易，其鄉凶。
<pb:KR2a0001_tls_300-492a>¶

出西至東，¶
正西國吉。¶
出東至西，¶
正東國吉。¶
其出不經天；¶
經天，¶
天下革政。
<pb:KR2a0001_tls_300-493a>¶

小以角動，¶
兵起。¶
始出大，¶
後小，¶
兵弱；¶
出小，¶
後大，¶
兵強。¶
出高，¶
用兵深吉，¶
淺凶；¶
庳，淺吉，¶
深凶。¶
日方南金居其南，¶
日方北金居其北，¶
曰贏，¶
侯王不寧，¶
用兵進吉退凶。¶
日方南金居其北，¶
日方北金居其南，¶
曰縮，¶
侯王有憂，¶
用兵退吉進凶。¶
用兵象太白：¶
太白行疾，¶
疾行；¶
遲，遲行。¶
角，敢戰。¶
動搖躁，¶
躁。圜以靜，¶
靜。順角所指，¶
吉；反之，¶
皆凶。¶
出則出兵，¶
入則入兵。¶
赤角，¶
有戰；¶
白角，¶
有喪；¶
黑圜角，¶
憂，有水事；¶
青圜小角，¶
憂，有木事；¶
黃圜和角，¶
有土事，¶
有年。¶
其已出三日而復，¶
有微入，¶
入三乃復盛出，¶
是謂耎，¶
其下國有軍敗將北。¶
其已入三日又復微出，¶
出三日而復盛入，¶
其下國有憂；¶
師有糧食兵革，¶
遺人用之；¶
卒雖眾，¶
將為人虜。¶
其出西失行，¶
外國敗；¶
其出東失行，¶
中國敗。¶
其色大圜黃滜，¶
可為好事；¶
其圜大赤，¶
兵盛不戰。
<pb:KR2a0001_tls_300-494a>¶

太白白，¶
比狼；¶
赤，比心；¶
黃，比參左肩；¶
蒼，比參右肩；¶
黑，比奎大星。¶
五星皆從太白而聚乎一舍，¶
其下之國可以兵從天下。¶
居實，¶
有得也；¶
居虛，¶
無得也。¶
行勝色，¶
色勝位，¶
有位勝無位，¶
有色勝無色，¶
行得盡勝之。¶
出而留桑榆閒，¶
疾其下國。¶
上而疾，¶
未盡其日，¶
過參天，¶
疾其對國。¶
上復下，¶
下復上，¶
有反將。¶
其入月，¶
將僇。¶
金、木星合，¶
光，其下戰不合，¶
兵雖起而不鬭；¶
合相毀，¶
野有破軍。¶
出西方，¶
昏而出陰，¶
陰兵彊；¶
暮食出，¶
小弱；¶
夜半出，¶
中弱；¶
雞鳴出，¶
大弱：¶
是謂陰陷於陽。¶
其在東方，¶
乘明而出陽，¶
陽兵之彊；¶
雞鳴出，¶
小弱；¶
夜半出，¶
中弱；¶
昏出，¶
大弱：¶
是謂陽陷於陰。¶
犬白伏也，¶
以出兵，¶
兵有殃。¶
其出卯南，¶
南勝北方；¶
出卯北，¶
北勝南方；¶
正在卯，¶
東國利。¶
出酉北，¶
北勝南方；¶
出酉南，¶
南勝北方；¶
正在酉，¶
西國勝。
<pb:KR2a0001_tls_300-495a>¶

其與列星相犯，¶
小戰；¶
五星，¶
大戰。¶
其相犯，¶
太白出其南，¶
南國敗；¶
出其北，¶
北國敗。¶
行疾，¶
武；不行，¶
文。色白五芒，¶
出蚤為月蝕，¶
晚為天夭及彗星，¶
將發其國。¶
出東為德，¶
舉事左之迎之，¶
吉。出西為刑，¶
舉事右之背之，¶
吉。反之皆凶。¶
太白光見景，¶
戰勝。¶
晝見而經天，¶
是謂爭明，¶
彊國弱，¶
小國彊，¶
女主昌。
<pb:KR2a0001_tls_300-496a>¶

亢為疏廟，¶
太白廟也。¶
太白，¶
大臣也，¶
其號上公。¶
其他名殷星、¶
太正、¶
營星、¶
觀星、¶
宮星、¶
明星、¶
大衰、¶
大澤、¶
終星、¶
大相、¶
天浩、¶
序星、¶
月緯。¶
大司馬位謹候此。
<pb:KR2a0001_tls_300-497a>¶

察日辰之會，¶
以治辰星之位。¶
曰北方水，¶
太陰之精，¶
主冬，¶
日壬、¶
癸。刑失者，¶
罰出辰星，¶
以其宿命國。
<pb:KR2a0001_tls_300-498a>¶

是正四時：¶
仲春春分，¶
夕出郊奎、¶
婁、胃東五舍，¶
為齊；¶
仲夏夏至，¶
夕出郊東井、¶
輿鬼、¶
柳東七舍，¶
為楚；¶
仲秋秋分，¶
夕出郊角、¶
亢、氐、¶
房東四舍，¶
為漢；¶
仲冬冬至，¶
晨出郊東方，¶
與尾、¶
箕、斗、¶
牽牛俱西，¶
為中國。¶
其出入常以辰、¶
戌、丑、¶
未。
<pb:KR2a0001_tls_300-499a>¶

其蚤，¶
為月蝕；¶
晚，為彗星及天夭。¶
其時宜效不效為失，¶
追兵在外不戰。¶
一時不出，¶
其時不和；¶
四時不出，¶
天下大饑。¶
其當效而出也，¶
色白為旱，¶
黃為五穀熟，¶
赤為兵，¶
黑為水。¶
出東方，¶
大而白，¶
有兵於外，¶
解。常在東方，¶
其赤，¶
中國勝；¶
其西而赤，¶
外國利。¶
無兵於外而赤，¶
兵起。¶
其與太白俱出東方，¶
皆赤而角，¶
外國大敗，¶
中國勝；¶
其與太白俱出西方，¶
皆赤而角，¶
外國利。¶
五星分天之中，¶
積于東方，¶
中國利；¶
積于西方，¶
外國用兵者利。¶
五星皆從辰星而聚于一舍，¶
其所舍之國可以法致天下。¶
辰星不出，¶
太白為客，¶
其出，¶
太白為主。¶
出而與太白不相從，¶
野雖有軍，¶
不戰。¶
出東方，¶
太白出西方；¶
若出西方，¶
太白出東方，¶
為格，¶
野雖有兵不戰。¶
失其時而出，¶
為當寒反溫，¶
當溫反寒。¶
當出不出，¶
是謂擊卒，¶
兵大起。¶
其入太白中而上出，¶
破軍殺將，¶
客軍勝；¶
下出，¶
客亡地。¶
辰星來抵太白，¶
太白不去，¶
將死。¶
正旗上出，¶
破軍殺將，¶
客勝；¶
下出，¶
客亡地。¶
視旗所指，¶
以命破軍。¶
其繞環太白，¶
若與鬭，¶
大戰，¶
客勝。¶
兔過太白，¶
閒可椷劍，¶
小戰，¶
客勝。¶
兔居太白前，¶
軍罷；¶
出太白左，¶
小戰；¶
摩太白，¶
有數萬人戰，¶
主人吏死；¶
出太白右，¶
去三尺，¶
軍急約戰。¶
青角，¶
兵憂；¶
黑角，¶
水。赤行窮兵之所終。
<pb:KR2a0001_tls_300-500a>¶

兔七命，¶
曰小正、¶
辰星、¶
天欃、¶
安周星、¶
細爽、¶
能星、¶
鉤星。¶
其色黃而小，¶
出而易處，¶
天下之文變而不善矣。¶
兔五色，¶
青圜憂，¶
白圜喪，¶
赤圜中不平，¶
黑圜吉。¶
赤角犯我城，¶
黃角地之爭，¶
白角號泣之聲。
<pb:KR2a0001_tls_300-501a>¶

其出東方，¶
行四舍四十八日，¶
其數二十日，¶
而反入于東方；¶
其出西方，¶
行四舍四十八日，¶
其數二十日，¶
而反入于西方。¶
其一候之營室、¶
角、畢、¶
箕、柳。¶
出房、¶
心閒，¶
地動。
<pb:KR2a0001_tls_300-502a>¶

辰星之色：¶
春，青黃；¶
夏，赤白；¶
秋，青白，¶
而歲熟；¶
冬，黃而不明。¶
即變其色，¶
其時不昌。¶
春不見，¶
大風，¶
秋則不實。¶
夏不見，¶
有六十日之旱，¶
月蝕。¶
秋不見，¶
有兵，¶
春則不生。¶
冬不見，¶
陰雨六十日，¶
有流邑，¶
夏則不長。
<pb:KR2a0001_tls_300-503a>¶

角、¶
亢、氐，¶
兗州。¶
房、心，¶
豫州。¶
尾、箕，¶
幽州。¶
斗，江、¶
湖。牽牛，¶
婺女，¶
楊州。¶
虛、危，¶
青州。¶
營室至東壁，¶
并州。¶
奎、婁、¶
胃，徐州。¶
昴、畢，¶
冀州。¶
觜觿、¶
參，益州。¶
東井、¶
輿鬼，¶
雍州。¶
柳、七星、¶
張，三河。¶
翼、軫，¶
荊州。
<pb:KR2a0001_tls_300-504a>¶

七星為員官，¶
辰星廟，¶
蠻夷星也。
<pb:KR2a0001_tls_300-505a>¶

兩軍相當，¶
日暈；¶
暈等，¶
力鈞；¶
厚長大，¶
有勝，¶
薄短小，¶
無勝。¶
重抱大破無。¶
抱為和，¶
背為不和，¶
為分離相去。¶
直為自立，¶
立侯王；¶
破軍殺將。¶
負且戴，¶
有喜。¶
圍在中，¶
中勝；¶
在外，¶
外勝。¶
青外赤中，¶
以和相去；¶
赤外青中，¶
以惡相去。¶
氣暈先至而後去，¶
居軍勝。¶
先至先去，¶
前利後病；¶
後至後去，¶
前病後；¶
利後至先去，¶
前後皆病，¶
居軍不勝。¶
見而去，¶
其發疾，¶
雖勝無功。¶
見半日以上，¶
功大。¶
白虹屈短，¶
上下兌，¶
有者下大流血。¶
日暈制勝，¶
近期三十日，¶
遠期六十日。
<pb:KR2a0001_tls_300-506a>¶

其食，¶
食所不利；¶
復生，¶
生所利；¶
而食益盡，¶
為主位。¶
以其直及日所宿，¶
加以日時，¶
用命其國也。
<pb:KR2a0001_tls_300-507a>¶

月行中道，¶
安寧和平。¶
陰閒，¶
多水，¶
陰事。¶
外北三尺，¶
陰星。¶
北三尺，¶
太陰，¶
大水，¶
兵。陽閒，¶
驕恣。¶
陽星，¶
多暴獄。¶
太陽，¶
大旱喪也。¶
角、天門，¶
十月為四月，¶
十一月為五月，¶
十二月為六月，¶
水發，¶
近三尺，¶
遠五尺。¶
犯四輔，¶
輔臣誅。¶
行南北河，¶
以陰陽言，¶
旱水兵喪。
<pb:KR2a0001_tls_300-508a>¶

月蝕歲星，¶
其宿地，¶
饑若亡。¶
熒惑也亂，¶
填星也下犯上，¶
太白也彊國以戰敗，¶
辰星也女亂。¶
蝕大角，¶
主命者惡之；¶
心，則為內賊亂也；¶
列星，¶
其宿地憂。
<pb:KR2a0001_tls_300-509a>¶

月食始日，¶
五月者六，¶
六月者五，¶
五月復六，¶
六月者一，¶
而五月者五，¶
凡百一十三月而復始。¶
故月蝕，¶
常也；¶
日蝕，¶
為不臧也。¶
甲、乙，¶
四海之外，¶
日月不占。¶
丙、丁，¶
江、淮、¶
海岱也。¶
戊、己，¶
中州、¶
河、濟也。¶
庚、辛，¶
華山以西。¶
壬、癸，¶
恆山以北。¶
日蝕，¶
國君；¶
月蝕，¶
將相當之。
<pb:KR2a0001_tls_300-510a>¶

國皇星，¶
大而赤，¶
狀類南極。¶
所出，¶
其下起兵，¶
兵彊；¶
其衝不利。
<pb:KR2a0001_tls_300-511a>¶

昭明星，¶
大而白，¶
無角，¶
乍上乍下。¶
所出國，¶
起兵，¶
多變。
<pb:KR2a0001_tls_300-512a>¶

五殘星，¶
出正東東方之野。¶
其星狀類辰星，¶
去地可六丈。
<pb:KR2a0001_tls_300-513a>¶

大賊星，¶
出正南南方之野。¶
星去地可六丈，¶
大而赤，¶
數動，¶
有光。
<pb:KR2a0001_tls_300-514a>¶

司危星，¶
出正西西方之野。¶
星去地可六丈，¶
大而白，¶
類太白。
<pb:KR2a0001_tls_300-515a>¶

獄漢星，¶
出正北北方之野。¶
星去地可六丈，¶
大而赤，¶
數動，¶
察之中青。¶
此四野星所出，¶
出非其方，¶
其下有兵，¶
衝不利。
<pb:KR2a0001_tls_300-516a>¶

四填星，¶
所出四隅，¶
去地可四丈。
<pb:KR2a0001_tls_300-517a>¶

地維咸光，¶
亦出四隅，¶
去地可三丈，¶
若月始出。¶
所見，¶
下有亂；¶
亂者亡，¶
有德者昌。
<pb:KR2a0001_tls_300-518a>¶

燭星，¶
狀如太白，¶
其出也不行。¶
見則滅。¶
所燭者，¶
城邑亂。
<pb:KR2a0001_tls_300-519a>¶

如星非星，¶
如雲非雲，¶
命曰歸邪。¶
歸邪出，¶
必有歸國者。
<pb:KR2a0001_tls_300-520a>¶

星者，¶
金之散氣，¶
其本曰火。¶
星眾，¶
國吉；¶
少則凶。
<pb:KR2a0001_tls_300-521a>¶

漢者，¶
亦金之散氣，¶
其本曰水。¶
漢，星多，¶
多水，¶
少則旱，¶
其大經也。
<pb:KR2a0001_tls_300-522a>¶

天鼓，¶
有音如雷非雷，¶
音在地而下及地。¶
其所往者，¶
兵發其下。
<pb:KR2a0001_tls_300-523a>¶

天狗，¶
狀如大奔星，¶
有聲，¶
其下止地，¶
類狗。¶
所墮及，¶
望之如火光炎炎衝天。¶
其下圜如數頃田處，¶
上兌者則有黃色，¶
千里破軍殺將。
<pb:KR2a0001_tls_300-524a>¶

格澤星者，¶
如炎火之狀。¶
黃白，¶
起地而上。¶
下大，¶
上兌。¶
其見也，¶
不種而穫；¶
不有土功，¶
必有大害。
<pb:KR2a0001_tls_300-525a>¶

蚩尤之旗，¶
類彗而後曲，¶
象旗。¶
見則王者征伐四方。
<pb:KR2a0001_tls_300-526a>¶

旬始，¶
出於北斗旁，¶
狀如雄雞。¶
其怒，¶
青黑，¶
象伏鼈。
<pb:KR2a0001_tls_300-527a>¶

枉矢，¶
類大流星，¶
蛇行而倉黑，¶
望之如有毛羽然。
<pb:KR2a0001_tls_300-528a>¶

長庚，¶
如一匹布著天。¶
此星見，¶
兵起。
<pb:KR2a0001_tls_300-529a>¶

星墜至地，¶
則石也。¶
河、濟之閒，¶
時有墜星。
<pb:KR2a0001_tls_300-530a>¶

天精而見景星。¶
景星者，¶
德星也。¶
其狀無常，¶
常出於有道之國。
<pb:KR2a0001_tls_300-531a>¶

凡望雲氣，¶
仰而望之，¶
三四百里；¶
平望，¶
在桑榆上，¶
千餘二千里；¶
登高而望之，¶
下屬地者三千里。¶
雲氣有獸居上者，¶
勝。
<pb:KR2a0001_tls_300-532a>¶

自華以南，¶
氣下黑上赤。¶
嵩高、¶
三河之郊，¶
氣正赤。¶
恆山之北，¶
氣下黑上青。¶
勃、碣、¶
海、岱之閒，¶
氣皆黑。¶
江、淮之閒，¶
氣皆白。
<pb:KR2a0001_tls_300-533a>¶

徒氣白。¶
土功氣黃。¶
車氣乍高乍下，¶
往往而聚。¶
騎氣卑而布。¶
卒氣摶。¶
前卑而後高者，¶
疾；前方而後高者，¶
兌；後兌而卑者，¶
卻。其氣平者其行徐。¶
前高而後卑者，¶
不止而反。¶
氣相遇者，¶
卑勝高，¶
兌勝方。¶
氣來卑而循車通者，¶
不過三四日，¶
去之五六里見。¶
氣來高七八尺者，¶
不過五六日，¶
去之十餘里見。¶
氣來高丈餘二丈者，¶
不過三四十日，¶
去之五六十里見。
<pb:KR2a0001_tls_300-534a>¶

稍雲精白者，¶
其將悍，¶
其士怯。¶
其大根而前絕遠者，¶
當戰。¶
青白，¶
其前低者，¶
戰勝；¶
其前赤而仰者，¶
戰不勝。¶
陣雲如立垣。¶
杼雲類杼。¶
軸雲摶兩端兌。¶
杓雲如繩者，¶
居前亙天，¶
其半半天。¶
其蛪者類闕旗故。¶
鉤雲句曲。¶
諸此雲見，¶
以五色合占。¶
而澤摶密，¶
其見動人，¶
乃有占；¶
兵必起，¶
合鬭其直。
<pb:KR2a0001_tls_300-535a>¶

王朔所候，¶
決於日旁。¶
日旁雲氣，¶
人主象。¶
皆如其形以占。
<pb:KR2a0001_tls_300-536a>¶

故北夷之氣如群畜穹閭，¶
南夷之氣類舟船幡旗。¶
大水處，¶
敗軍場，¶
破國之虛，¶
下有積錢，¶
金寶之上，¶
皆有氣，¶
不可不察。¶
海旁蜄氣象樓臺；¶
廣野氣成宮闕然。¶
雲氣各象其山川人民所聚積。
<pb:KR2a0001_tls_300-537a>¶

故候息秏者，¶
入國邑，¶
視封疆田疇之正治，¶
城郭室屋門戶之潤澤，¶
次至車服畜產精華。¶
實息者，¶
吉；虛秏者，¶
凶。
<pb:KR2a0001_tls_300-538a>¶

若煙非煙，¶
若雲非雲，¶
郁郁紛紛，¶
蕭索輪囷，¶
是謂卿雲。¶
卿雲，¶
喜氣也。¶
若霧非霧，¶
衣冠而不濡，¶
見則其域被甲而趨。
<pb:KR2a0001_tls_300-539a>¶

夫雷電、¶
蝦虹、¶
辟歷、¶
夜明者，¶
陽氣之動者也，¶
春夏則發，¶
秋冬則藏，¶
故候者無不司之。
<pb:KR2a0001_tls_300-540a>¶

天開縣物，¶
地動坼絕。¶
山崩及徙，¶
川塞谿垘；¶
水澹地長，¶
澤竭見象。¶
城郭門閭，¶
閨臬槀枯；¶
宮廟邸第，¶
人民所次。¶
謠俗車服，¶
觀民飲食。¶
五穀草木，¶
觀其所屬。¶
倉府廄庫，¶
四通之路。¶
六畜禽獸，¶
所產去就；¶
魚鼈鳥鼠，¶
觀其所處。¶
鬼哭若呼，¶
其人逢俉。¶
化言，¶
誠然。
<pb:KR2a0001_tls_300-541a>¶

凡候歲美惡，¶
謹候歲始。¶
歲始或冬至日，¶
產氣始萌。¶
臘明日，¶
人眾卒歲，¶
一會飲食，¶
發陽氣，¶
故曰初歲。¶
正月旦，¶
王者歲首；¶
立春日，¶
四時之始也。¶
四始者，¶
候之日。
<pb:KR2a0001_tls_300-542a>¶

而漢魏鮮集臘明正月旦決八風。¶
風從南方來，¶
大旱；¶
西南，¶
小旱；¶
西方，¶
有兵；¶
西北，¶
戎菽為，¶
小雨，¶
趣兵；¶
北方，¶
為中歲；¶
東北，¶
為上歲；¶
東方，¶
大水；¶
東南，¶
民有疾疫，¶
歲惡。¶
故八風各與其衝對，¶
課多者為勝。¶
多勝少，¶
久勝亟，¶
疾勝徐。¶
旦至食，¶
為麥；¶
食至日昳，¶
為稷；¶
昳至餔，¶
為黍；¶
餔至下餔，¶
為菽；¶
下餔至日入，¶
為麻。¶
欲終日有雲，¶
有風，¶
有日。¶
日當其時者，¶
深而多實；¶
無雲有風日，¶
當其時，¶
淺而多實；¶
有雲風，¶
無日，¶
當其時，¶
深而少實；¶
有日，¶
無雲，¶
不風，¶
當其時者稼有敗。¶
如食頃，¶
小敗；¶
熟五斗米頃；¶
大敗。¶
則風復起，¶
有雲，¶
其稼復起。¶
各以其時用雲色占種所宜。¶
其雨雪若寒，¶
歲惡。
<pb:KR2a0001_tls_300-543a>¶

是日光明，¶
聽都邑人民之聲。¶
聲宮，¶
則歲善，¶
吉；商，¶
則有兵；¶
徵，旱；¶
羽，水；¶
角，歲惡。
<pb:KR2a0001_tls_300-544a>¶

或從正月旦比數雨。¶
率日食一升，¶
至七升而極；¶
過之，¶
不占。¶
數至十二日，¶
日直其月，¶
占水旱。¶
為其環域千里內占，¶
則為天下候，¶
竟正月。¶
月所離列宿，¶
日、風、¶
雲，占其國。¶
然必察太歲所在。¶
在金，¶
穰；水，¶
毀；木，¶
饑；火，¶
旱。此其大經也。
<pb:KR2a0001_tls_300-545a>¶

正月上甲，¶
風從東方，¶
宜蠶；¶
風從西方，¶
若旦黃雲，¶
惡。
<pb:KR2a0001_tls_300-546a>¶

冬至短極，¶
縣土炭，¶
炭動，¶
鹿解角，¶
蘭根出，¶
泉水躍，¶
略以知日至，¶
要決晷景。¶
歲星所在，¶
五穀逢昌。¶
其對為衝，¶
歲乃有殃。
<pb:KR2a0001_tls_300-547a>¶

太史公曰：¶
自初生民以來，¶
世主曷嘗不曆日月星辰？¶
及至五家、¶
三代，¶
紹而明之，¶
內冠帶，¶
外夷狄，¶
分中國為十有二州，¶
仰則觀象於天，¶
俯則法類於地。¶
天則有日月，¶
地則有陰陽。¶
天有五星，¶
地有五行。¶
天則有列宿，¶
地則有州域。¶
三光者，¶
陰陽之精，¶
氣本在地，¶
而聖人統理之。
<pb:KR2a0001_tls_300-548a>¶

幽厲以往，¶
尚矣。¶
所見天變，¶
皆國殊窟穴，¶
家占物怪，¶
以合時應，¶
其文圖籍禨祥不法。¶
是以孔子論六經，¶
紀異而說不書。¶
至天道命，¶
不傳；¶
傳其人，¶
不待告；¶
告非其人，¶
雖言不著。
<pb:KR2a0001_tls_300-549a>¶

昔之傳天數者：¶
高辛之前，¶
重、黎；¶
於唐、¶
虞，羲、¶
和；有夏，¶
昆吾；¶
殷商，¶
巫咸；¶
周室，¶
史佚、¶
萇弘；¶
於宋，¶
子韋；¶
鄭則裨竈；¶
在齊，¶
甘公；¶
楚，唐眛；¶
趙，尹皋；¶
魏，石申。
<pb:KR2a0001_tls_300-550a>¶

夫天運，¶
三十歲一小變，¶
百年中變，¶
五百載大變；¶
三大變一紀，¶
三紀而大備：¶
此其大數也。¶
為國者必貴三五。¶
上下各千歲，¶
然后天人之際續備。
<pb:KR2a0001_tls_300-551a>¶

太史公推古天變，¶
未有可考于今者。¶
蓋略以春秋二百四十二年之閒，¶
月蝕三十六，¶
彗星三見，¶
宋襄公時星隕如雨。¶
天子微，¶
諸侯力政，¶
五伯代興，¶
更為主命。¶
自是之後，¶
眾暴寡，¶
大并小。¶
秦、楚、¶
吳、越，¶
夷狄也，¶
為彊伯。¶
田氏篡齊，¶
三家分晉，¶
並為戰國。¶
爭於攻取，¶
兵革更起，¶
城邑數屠，¶
因以饑饉疾疫焦苦，¶
臣主共憂患，¶
其察禨祥候星氣尤急。¶
近世十二諸侯七國相王，¶
言從衡者繼踵，¶
而皋、¶
唐、甘、¶
石因時務論其書傳，¶
故其占驗淩雜米鹽。
<pb:KR2a0001_tls_300-552a>¶

二十八舍主十二州，¶
斗秉兼之，¶
所從來久矣。¶
秦之疆也，¶
候在太白，¶
占於狼、¶
弧。吳、¶
楚之疆，¶
候在熒惑，¶
占於鳥衡。¶
燕、齊之疆，¶
候在辰星，¶
占於虛、¶
危。宋、¶
鄭之疆，¶
候在歲星，¶
占於房、¶
心。晉之疆，¶
亦候在辰星，¶
占於參罰。
<pb:KR2a0001_tls_300-553a>¶

及秦并吞三晉、¶
燕、代，¶
自河山以南者中國。¶
中國於四海內則在東南，¶
為陽；¶
陽則日、¶
歲星、¶
熒惑、¶
填星；¶
占於街南，¶
畢主之。¶
其西北則胡、¶
貉、月氏諸衣旃裘引弓之民，¶
為陰；¶
陰則月、¶
太白、¶
辰星；¶
占於街北，¶
昴主之。¶
故中國山川東北流，¶
其維，¶
首在隴、¶
蜀，尾沒于勃、¶
碣。是以秦、¶
晉好用兵，¶
復占太白，¶
太白主中國；¶
而胡、¶
貉數侵掠，¶
獨占辰星，¶
辰星出入躁疾，¶
常主夷狄；¶
其大經也。¶
此更為客主人。¶
熒惑為孛，¶
外則理兵，¶
內則理政。¶
故曰¶
「雖有明天子，¶
必視熒惑所在」。¶
諸侯更彊，¶
時菑異記，¶
無可錄者。
<pb:KR2a0001_tls_300-554a>¶

秦始皇之時，¶
十五年彗星四見，¶
久者八十日，¶
長或竟天。¶
其後秦遂以兵滅六王，¶
并中國，¶
外攘四夷，¶
死人如亂麻，¶
因以張楚並起，¶
三十年之閒兵相駘藉，¶
不可勝數。¶
自蚩尤以來，¶
未嘗若斯也。
<pb:KR2a0001_tls_300-555a>¶

項羽救鉅鹿，¶
枉矢西流，¶
山東遂合從諸侯，¶
西坑秦人，¶
誅屠咸陽。
<pb:KR2a0001_tls_300-556a>¶

漢之興，¶
五星聚于東井。¶
平城之圍，¶
月暈參、¶
畢七重。¶
諸呂作亂，¶
日蝕，¶
晝晦。¶
吳楚七國叛逆，¶
彗星數丈，¶
天狗過梁野；¶
及兵起，¶
遂伏尸流血其下。¶
元光、¶
元狩，¶
蚩尤之旗再見，¶
長則半天。¶
其後京師師四出，¶
誅夷狄者數十年，¶
而伐胡尤甚。¶
越之亡，¶
熒惑守斗；¶
朝鮮之拔，¶
星茀于河戍；¶
兵征大宛，¶
星茀招搖：¶
此其犖犖大者。¶
若至委曲小變，¶
不可勝道。¶
由是觀之，¶
未有不先形見而應隨之者也。
<pb:KR2a0001_tls_300-557a>¶

夫自漢之為天數者，¶
星則唐都，¶
氣則王朔，¶
占歲則魏鮮。¶
故甘、¶
石曆五星法，¶
唯獨熒惑有反逆行；¶
逆行所守，¶
及他星逆行，¶
日月薄蝕，¶
皆以為占。
<pb:KR2a0001_tls_300-558a>¶

余觀史記，¶
考行事，¶
百年之中，¶
五星無出而不反逆行，¶
反逆行，¶
嘗盛大而變色；¶
日月薄蝕，¶
行南北有時：¶
此其大度也。¶
故紫宮、¶
房心、¶
權衡、¶
咸池、¶
虛危列宿部星，¶
此天之五官坐位也，¶
為經，¶
不移徙，¶
大小有差，¶
闊狹有常。¶
水、火、¶
金、木、¶
填星，¶
此五星者，¶
天之五佐，¶
為緯，¶
見伏有時，¶
所過行贏縮有度。
<pb:KR2a0001_tls_300-559a>¶

日變脩德，¶
月變省刑，¶
星變結和。¶
凡天變，¶
過度乃占。¶
國君彊大，¶
有德者昌；¶
弱小，¶
飾詐者亡。¶
太上脩德，¶
其次脩政，¶
其次脩救，¶
其次脩禳，¶
正下無之。¶
夫常星之變希見，¶
而三光之占亟用。¶
日月暈適，¶
雲風，¶
此天之客氣，¶
其發見亦有大運。¶
然其與政事俯仰，¶
最近天人之符。¶
此五者，¶
天之感動。¶
為天數者，¶
必通三五。¶
終始古今，¶
深觀時變，¶
察其精粗，¶
則天官備矣。
<pb:KR2a0001_tls_300-560a>¶

蒼帝行德，¶
天門為之開。¶
赤帝行德，¶
天牢為之空。¶
黃帝行德，¶
天夭為之起。¶
風從西北來，¶
必以庚、¶
辛。一秋中，¶
五至，¶
大赦；¶
三至，¶
小赦。¶
白帝行德，¶
以正月二十日、¶
二十一日，¶
月暈圍，¶
常大赦載，¶
謂有太陽也。¶
一曰：¶
白帝行德，¶
畢、昴為之圍。¶
圍三暮，¶
德乃成；¶
不三暮，¶
及圍不合，¶
德不成。¶
二曰：¶
以辰圍，¶
不出其旬。¶
黑帝行德，¶
天關為之動。¶
天行德，¶
天子更立年；¶
不德，¶
風雨破石。¶
三能、¶
三衡者，¶
天廷也。¶
客星出天廷，¶
有奇令。
<pb:KR2a0001_tls_300-561a>¶

3.6《封禪書第六》
<pb:KR2a0001_tls_300-562a>¶

自古受命帝王，¶
曷嘗不封禪？¶
蓋有無其應而用事者矣，¶
未有睹符瑞見而不臻乎泰山者也。雖受命而功不至，¶〓#
至梁父矣
而德不洽，¶
洽矣
而日有不暇給，¶
是以即事用希。¶

# src: SHIJI 28.1.3 1355/56; Wang Liqi 975; Takigawa 3; tr. Watson 1993, Han, vol.2 p. 3
# dating: 6220
《傳》曰：¶
「三年不為禮，¶
禮必廢；¶
三年不為樂，¶
樂必壞。」¶
每世之隆，¶
則封禪答焉，¶
及衰而息。¶

# src: SHIJI 28.1.4 1355/56; Wang Liqi 975; Takigawa 3; tr. Watson 1993, Han, vol.2 p. 4
# dating: 6220
厥曠遠者
千有餘載，¶
近者數百載，¶
故其儀闕然堙滅，¶
其詳不可得而記聞云。

# src: SHIJI 28.2.1 1355/56; Wang Liqi 975; Takigawa 4; tr. Watson 1993, Han, vol.2 p. 4
# dating: 6220
<pb:KR2a0001_tls_300-563a>¶
《尚書》曰，¶
舜在璇璣玉衡，¶
以齊七政。¶
遂類于上帝，¶
禋于六宗，¶
望山川，¶
徧群神。¶
輯五瑞，¶
擇吉月日，¶
見四嶽諸牧，¶
還瑞。¶

# src: SHIJI 28.2.2 1355/56; Wang Liqi 975; Takigawa 4; tr. Watson 1993, Han, vol.2 p. 4
# dating: 6220
歲二月，¶
東巡狩，¶
至于岱宗。¶
岱宗，¶
泰山也。¶
柴，
望秩于山川。¶
遂覲東后。¶

# src: SHIJI 28.2.3 1355/56; Wang Liqi 975; Takigawa 4; tr. Watson 1993, Han, vol.2 p. 4
# dating: 6220
東后者，¶
諸侯也。¶
合時月正日，¶
同律度量衡，¶
修五禮，¶
五玉三帛
二生一死贄。¶

# src: SHIJI 28.2.4 1355/56; Wang Liqi 975; Takigawa 4; tr. Watson 1993, Han, vol.2 p. 4
# dating: 6220
五月，¶
巡狩至南嶽。¶
南嶽，¶
衡山也。¶
八月，¶
巡狩至西嶽。¶
西嶽，¶
華山也。¶

# src: SHIJI 28.2.5 1355/56; Wang Liqi 975; Takigawa 4; tr. Watson 1993, Han, vol.2 p. 5
# dating: 6220
十一月，¶
巡狩至北嶽。¶
北嶽，¶
恆山也。¶
皆如岱宗之禮。¶
中嶽，¶
嵩高也。¶
五載一巡狩。

# src: SHIJI 28.3.1 1356/57; Wang Liqi 976; Takigawa 5; tr. Watson 1993, Han, vol.2 p. 5
# dating: 6220
<pb:KR2a0001_tls_300-564a>¶
禹遵之。¶
後十四世，¶
至帝孔甲，¶
淫德好神，¶
神瀆，¶
二龍去之。¶

# src: SHIJI 28.3.2 1356/57; Wang Liqi 976; Takigawa 5; tr. Watson 1993, Han, vol.2 p. 5
# dating: 6220
其後三世，¶
湯伐桀，¶
欲遷夏社，¶
不可，作《夏社》。¶
後八世，¶
至帝太戊，¶
有桑榖生於廷，¶
一暮大拱，¶
懼。

# src: SHIJI 28.3.3 1356/57; Wang Liqi 976; Takigawa 5; tr. Watson 1993, Han, vol.2 p. 5
# dating: 6220
伊陟曰：¶
「妖不勝德。」¶
太戊修德，¶
桑榖死。¶
伊陟贊巫咸，¶
巫咸之興自此始。¶
後十四世，¶

# src: SHIJI 28.3.4 1356/57; Wang Liqi 976; Takigawa 5; tr. Watson 1993, Han, vol.2 p. 5
# dating: 6220
帝武丁得傅說為相，¶
殷復興焉，¶
稱高宗。¶
有雉登
鼎耳雊，¶
武丁懼。¶
祖己曰：¶
「修德。」¶

# src: SHIJI 28.3.5 1356/57; Wang Liqi 976; Takigawa 5; tr. Watson 1993, Han, vol.2 p. 6
# dating: 6220
武丁從之，¶
位以永寧。¶
後五世，¶
帝武乙慢神而震死。¶
後三世，¶
帝紂淫亂，¶
武王伐之。¶

# src: SHIJI 28.3.6 1356/57; Wang Liqi 976; Takigawa 5; tr. Watson 1993, Han, vol.2 p. 6
# dating: 6220
由此觀之，¶
始未嘗不肅祗，¶
後稍怠慢也。

# src: SHIJI 28.4.1 1357; Wang Liqi 976; Takigawa 6; tr. Watson 1993, Han, vol.2 p. 6
# dating: 6220
<pb:KR2a0001_tls_300-565a>¶
《周官》曰，¶
冬日至，¶
祀天於南郊，¶
迎長日之至；¶
夏日至，¶
祭地祇。¶
皆用樂舞，¶
而神乃可得而禮也。¶

# src: SHIJI 28.4.2 1357; Wang Liqi 976; Takigawa 6; tr. Watson 1993, Han, vol.2 p. 6
# dating: 6220
天子祭天下名山大川，¶
五嶽視三公，¶
四瀆視諸侯，¶
諸侯祭
其疆內名山大川。¶
四瀆者，¶
江、河、淮、濟也。¶
天子曰明堂、¶
辟雍，¶
諸侯曰泮宮。

# src: SHIJI 28.5.1 1357; Wang Liqi 977; Takigawa 7; tr. Watson 1993, Han, vol.2 p. 6
# dating: 6220
<pb:KR2a0001_tls_300-566a>¶
周公既相成王，¶
郊祀后稷
以配天，¶
宗祀文王於明堂
以配上帝。¶

# src: SHIJI 28.5.2 1357; Wang Liqi 977; Takigawa 7; tr. Watson 1993, Han, vol.2 p. 6
# dating: 6220
自禹興而修社祀，¶
后稷稼穡，¶
故有稷祠，¶
郊社所從來尚矣。

# src: SHIJI 28.6.1 1358; Wang Liqi 977; Takigawa 7; tr. Watson 1993, Han, vol.2 p. 6
# dating: 6220
<pb:KR2a0001_tls_300-567a>¶
自周克殷
後十四世，¶
世益衰，¶
禮樂廢，¶
諸侯恣行，¶

# src: SHIJI 28.6.2 1358; Wang Liqi 977; Takigawa 7; tr. Watson 1993, Han, vol.2 p. 7
# dating: 6220
而幽王為犬戎所敗，¶
周東徙雒邑。¶
秦襄公攻戎救周，¶
始列為諸侯。¶

# src: SHIJI 28.6.3 1358; Wang Liqi 977; Takigawa 7; tr. Watson 1993, Han, vol.2 p. 7
# dating: 6220
秦襄公既侯，¶
居西垂，¶
自以為主少皞之神，¶
作西畤，¶
祠白帝，¶
其牲用駵駒黃牛羝羊各一云。¶

# src: SHIJI 28.6.4 1358; Wang Liqi 977; Takigawa 7; tr. Watson 1993, Han, vol.2 p. 7
# dating: 6220
其後十六年，¶
秦文公東獵汧渭之閒，¶
卜居之
而吉。¶
文公夢黃蛇
自天下屬地，¶
其口止於鄜衍。¶
文公問史敦，¶

# src: SHIJI 28.6.5 1358; Wang Liqi 977; Takigawa 7; tr. Watson 1993, Han, vol.2 p. 7
# dating: 6220
敦曰：¶
「此上帝之徵，¶
君其祠之。」¶
於是作鄜畤，¶
用三牲郊祭白帝焉。

# src: SHIJI 28.7.1 1359; Wang Liqi 978; Takigawa 9; tr. Watson 1993, Han, vol.2 p. 7
# dating: 6220
<pb:KR2a0001_tls_300-568a>¶
自未作鄜畤也，¶
而雍旁故有吳陽武畤，¶
雍東有好畤，¶
皆廢無祠。¶
或曰：¶
「自古以雍州積高，¶
神明之隩，¶
故立畤
郊上帝，¶

# src: SHIJI 28.7.2 1359; Wang Liqi 978; Takigawa 9; tr. Watson 1993, Han, vol.2 p. 7
# dating: 6220
諸神祠皆聚云。¶
蓋黃帝時嘗用事，¶
雖晚周
亦郊焉。」¶
其語不經見，¶
縉紳者不道。

# src: SHIJI 28.8.1 1359; Wang Liqi 978; Takigawa 9; tr. Watson 1993, Han, vol.2 p. 8
# dating: 6220
<pb:KR2a0001_tls_300-569a>¶
作鄜畤後九年，¶
文公獲若石云，¶
于陳倉北阪城祠之。¶
其神或歲不至，¶
或歲數來，¶

# src: SHIJI 28.9.1 1360; Wang Liqi 978; Takigawa 10; tr. Watson 1993, Han, vol.2 p. 8
# dating: 6220
來也常以夜，¶
光煇若流星，¶
從東南來集于祠城，¶
則若雄雞，¶
其聲殷云，¶
野雞夜雊。¶
以一牢祠，¶
命曰陳寶。

<pb:KR2a0001_tls_300-570a>¶
作鄜畤後七十八年，¶
秦德公既立，¶
卜居雍，¶
「後子孫飲馬於河」，¶
遂都雍。¶
雍之諸祠自此興。¶
用三百牢於鄜畤。¶
作伏祠。¶
磔狗邑四門，¶
以禦蠱菑。¶

# src: SHIJI 28.10.1 1360/61; Wang Liqi 978; Takigawa 11; tr. Watson 1993, Han, vol.2 p. 8
# dating: 6220
<pb:KR2a0001_tls_300-571a>¶
德公立二年卒。¶
其後六四年，¶
秦宣公作密畤於渭南，¶
祭青帝。

# src: SHIJI 28.11.1 1360/61; Wang Liqi 978; Takigawa 11; tr. Watson 1993, Han, vol.2 p. 8
# dating: 6220
<pb:KR2a0001_tls_300-572a>¶
其後十四年，¶
秦繆公立，¶
疾臥五日不寤；¶
寤，
乃言夢見上帝，¶
上帝命繆公平晉亂。¶
史書而記藏之府。¶
而後世皆曰秦繆公上天。

# src: SHIJI 28.12.1 1360/61; Wang Liqi 978; Takigawa 12; tr. Watson 1993, Han, vol.2 p. 8
# dating: 6220
<pb:KR2a0001_tls_300-573a>¶
秦繆公即位九年，¶
齊桓公既霸，¶
會諸侯於葵丘，¶

# src: SHIJI 28.12.2 1360/61; Wang Liqi 978; Takigawa 12; tr. Watson 1993, Han, vol.2 p. 9
# dating: 6220
而欲封禪。¶
管仲曰：¶
「古者封泰山
禪梁父者七十二家，¶
而夷吾所記者十有二焉。¶

# src: SHIJI 28.12.3 1360/61; Wang Liqi 979; Takigawa 12; tr. Watson 1993, Han, vol.2 p. 9
# dating: 6220
昔無懷氏封泰山，¶
禪云云；¶
虙羲封泰山，
禪云云；¶
神農
封泰山，禪云云；¶
炎帝
封泰山，禪云云；¶
黃帝封泰山，¶
禪亭亭；¶
顓頊
封泰山，禪云云；¶
帝俈
封泰山，禪云云；¶
堯
封泰山，禪云云；¶
舜封泰山，禪云云；¶
禹封泰山，¶
禪會稽；¶

# src: SHIJI 28.12.4 1360/61; Wang Liqi 979; Takigawa 12; tr. Watson 1993, Han, vol.2 p. 9
# dating: 6220
湯封泰山，¶
禪云云；¶
周成王封泰山，¶
禪社首：¶
皆受命
然後得封禪。」¶
桓公曰：¶

# src: SHIJI 28.12.5 1360/61; Wang Liqi 979; Takigawa 12; tr. Watson 1993, Han, vol.2 p. 9
# dating: 6220
「寡人北伐山戎，¶
過孤竹；¶
西伐大夏，¶
涉流沙，¶
束馬懸車，¶
上卑耳之山；¶

# src: SHIJI 28.12.6 1360/61; Wang Liqi 979; Takigawa 12; tr. Watson 1993, Han, vol.2 p. 9
# dating: 6220
南伐至召陵，¶
登熊耳山
以望江漢。¶
兵車之會三，¶
而乘車之會六，¶
九合諸侯，¶
一匡天下，¶
諸侯莫違我。¶
昔三代受命，¶
亦何以異乎？」¶
於是管仲睹桓公不可窮以辭，¶
因設之以事，曰：¶

# src: SHIJI 28.12.7 1360/61; Wang Liqi 979; Takigawa 12; tr. Watson 1993, Han, vol.2 p. 9
# dating: 6220
「古之封禪，¶
鄗上之黍，¶
北里之禾，¶
所以為盛；¶
江淮之閒，¶
一茅三脊，¶
所以為藉也。¶

# src: SHIJI 28.12.8 1360/61; Wang Liqi 979; Takigawa 12; tr. Watson 1993, Han, vol.2 p. 9
# dating: 6220
東海致比目之魚，¶
西海致比翼之鳥，¶
然后物有不召
而自至者十有五焉。¶

# src: SHIJI 28.12.9 1360/61; Wang Liqi 979; Takigawa 12; tr. Watson 1993, Han, vol.2 p. 9
# dating: 6220
今鳳皇麒麟不來，¶
嘉穀不生，¶
而蓬蒿藜莠茂，¶
鴟梟數至，¶
而欲封禪，¶
毋乃不可乎？」¶
於是桓公乃止。¶

# src: SHIJI 28.12.10 1360/61; Wang Liqi 979; Takigawa 12; tr. Watson 1993, Han, vol.2 p. 9
# dating: 6220
是歲，¶
秦繆公內晉君夷吾。¶
其後三置晉國之君，¶
平其亂，¶
繆公立三十九年而卒。

# src: SHIJI 28.13.1 1363/64; Wang Liqi 980; Takigawa 15; tr. Watson 1993, Han, vol.2 p. 10
# dating: 6220
<pb:KR2a0001_tls_300-574a>¶
其後百有餘年，¶
而孔子論述六蓺，¶
傳略言
易姓而王，¶
封泰山禪乎梁父者七十餘王矣，¶
其俎豆之禮不章，¶
蓋難言之。¶

# src: SHIJI 28.13.2 1363/64; Wang Liqi 980; Takigawa 15; tr. Watson 1993, Han, vol.2 p. 10
# dating: 6220
或問禘之說，¶
孔子曰：¶
「不知。¶
知禘之說，¶
其於天下也視其掌。」¶
詩云紂在位，¶
文王受命，¶
政不及泰山。¶

# src: SHIJI 28.13.3 1363/64; Wang Liqi 980; Takigawa 15; tr. Watson 1993, Han, vol.2 p. 10
# dating: 6220
武王克殷二年，¶
天下未寧而崩。¶
爰周德之洽維成王，¶
成王之封禪則近之矣。¶
及後陪臣執政，¶
季氏旅於泰山，¶
仲尼譏之。

# src: SHIJI 28.14.1 1364; Wang Liqi 980; Takigawa 16; tr. Watson 1993, Han, vol.2 p. 10
# dating: 6220
<pb:KR2a0001_tls_300-575a>¶
是時萇弘
以方事周靈王，¶
諸侯莫朝周，¶
周力少，¶
萇弘乃明鬼神事，¶
設射《貍首》。¶
《貍首》者，¶

# src: SHIJI 28.14.2 1364; Wang Liqi 980; Takigawa 16; tr. Watson 1993, Han, vol.2 p. 10
# dating: 6220
諸侯之不來者。¶
依物怪欲以致諸侯。¶
諸侯不從，¶
而晉人執殺萇弘。¶
周人之言方怪者自萇弘。

# src: SHIJI 28.15.1 1364; Wang Liqi 980; Takigawa 17; tr. Watson 1993, Han, vol.2 p. 11
# dating: 6220
<pb:KR2a0001_tls_300-576a>¶
其後百餘年，¶
秦靈公作吳陽上畤，¶
祭黃帝；¶
作下畤，¶
祭炎帝。

# src: SHIJI 28.15.2 1364/65; Wang Liqi 9i1; Takigawa 17; tr. Watson 1993, Han, vol.2 p. 11
# dating: 6220
<pb:KR2a0001_tls_300-577a>¶
後四十八年，¶
周太史儋見秦獻公曰：¶
「秦始與周合，¶
合而離，¶
五百歲當復合，¶
合十七年而霸王出焉。」¶
櫟陽雨金，¶
秦獻公自以為得金瑞，¶
故作畦畤櫟陽
而祀白帝。

# src: SHIJI 28.16.1 1365; Wang Liqi 9i1; Takigawa 18; tr. Watson 1993, Han, vol.2 p. 11
# dating: 6220
<pb:KR2a0001_tls_300-578a>¶
其後百二十歲而秦滅周，¶
周之九鼎入于秦。¶
或曰宋太丘社亡，¶
而鼎沒于泗水彭城下。

# src: SHIJI 28.17.1 1366; Wang Liqi 9i1; Takigawa 19; tr. Watson 1993, Han, vol.2 p. 11
# dating: 6220
<pb:KR2a0001_tls_300-579a>¶
其後百一十五年而秦并天下。

# src: SHIJI 28.18.1 1366; Wang Liqi 9i1; Takigawa 19; tr. Watson 1993, Han, vol.2 p. 11
# dating: 6220
<pb:KR2a0001_tls_300-580a>¶
秦始皇既并天下
而帝，¶
或曰：¶
「黃帝得土德，¶
黃龍地螾見。¶
夏得木德，¶
青龍止於郊，¶
草木暢茂。¶
殷得金德，¶
銀自山溢。¶

# src: SHIJI 28.18.2 1366; Wang Liqi 9i1; Takigawa 19; tr. Watson 1993, Han, vol.2 p. 11
# dating: 6220
周得火德，¶
有赤烏之符。¶
今秦變周，¶
水德之時。¶
昔秦文公出獵，¶
獲黑龍，¶
此其水德之瑞。」¶
於是秦更
命河曰「德水」，¶

# src: SHIJI 28.18.3 1366; Wang Liqi 9i1; Takigawa 19; tr. Watson 1993, Han, vol.2 p. 12
# dating: 6220
以冬十月為年首，¶
色上黑，¶
度以六為名，¶
音上大呂，¶
事統上法。

# src: SHIJI 28.19.1 1366/67; Wang Liqi 9i1; Takigawa 20; tr. Watson 1993, Han, vol.2 p. 12
# dating: 6220
<pb:KR2a0001_tls_300-581a>¶
即帝位三年，¶
東巡郡縣，¶
祠騶嶧山，¶
頌秦功業。¶
於是徵從齊魯之儒生博士七十人，¶
至乎泰山下。¶
諸儒生或議曰：¶

# src: SHIJI 28.19.2 1366/67; Wang Liqi 9i1; Takigawa 20; tr. Watson 1993, Han, vol.2 p. 12
# dating: 6220
「古者封禪
為蒲車，¶
惡傷山之土石草木；¶
埽地而祭，¶
席用葅稭，¶
言其易遵也。」¶

# src: SHIJI 28.19.3 1366/67; Wang Liqi 9i1; Takigawa 20; tr. Watson 1993, Han, vol.2 p. 12
# dating: 6220
始皇聞此
議各乖異，¶
難施用，¶
由此絀儒生。¶
而遂除車道，¶
上自泰山陽至巔，¶
立石頌秦始皇帝德，¶
明其得封也。¶

# src: SHIJI 28.19.4 1366/67; Wang Liqi 9i1; Takigawa 20; tr. Watson 1993, Han, vol.2 p. 12
# dating: 6220
從陰道下，¶
禪於梁父。¶
其禮頗采
太祝之祀雍上帝所用，¶
而封藏皆祕之，¶
世不得而記也。

# src: SHIJI 28.20.1 1367/68; Wang Liqi 9i2; Takigawa 21; tr. Watson 1993, Han, vol.2 p. 12
# dating: 6220
<pb:KR2a0001_tls_300-582a>¶
始皇之上泰山，¶
中阪遇暴風雨，¶
休於大樹下。¶
諸儒生既絀，¶
不得與用於封事之禮，¶
聞始皇遇風雨，¶
則譏之。

# src: SHIJI 28.21.1 1367/68; Wang Liqi 9i2; Takigawa 21; tr. Watson 1993, Han, vol.2 p. 13
# dating: 6220
<pb:KR2a0001_tls_300-583a>¶
於是始皇遂東遊海上，¶
行禮祠
名山大川及八神，¶
求僊人羡門之屬。¶

# src: SHIJI 28.21.2 1367/68; Wang Liqi 9i2; Takigawa 21; tr. Watson 1993, Han, vol.2 p. 13
# dating: 6220
八神將自古而有之，¶
或曰太公以來作之。¶

# i#[2 lines below]¶
# i#
齊所以為齊，以天齊也。¶
其祀絕莫知起時。¶

# src: SHIJI 28.21.3 1367/68; Wang Liqi 9i2; Takigawa 21; tr. Watson 1993, Han, vol.2 p. 13
# dating: 6220
八神：¶
一曰天主，¶
祠天齊。¶
天齊淵水，¶
居臨菑南郊山下者。¶

# i#[7 lines above]¶
# i#
二曰地主，¶
祠泰山梁父。¶

# src: SHIJI 28.21.4 1367/68; Wang Liqi 9i2; Takigawa 21; tr. Watson 1993, Han, vol.2 p. 13
# dating: 6220
蓋天好陰，¶
祠之必於高山之下，¶
小山之上，¶
命曰「畤」；¶
地貴陽，¶
祭之必於澤中圜丘云。¶

# src: SHIJI 28.21.5 1367/68; Wang Liqi 9i2; Takigawa 21; tr. Watson 1993, Han, vol.2 p. 13
# dating: 6220
三曰兵主，¶
祠蚩尤。¶
蚩尤在東平陸監鄉，¶
齊之西境也。¶
四曰陰主，¶
祠三山。¶
五曰陽主，¶
祠之罘。¶
六曰月主，¶
祠之萊山。¶

# src: SHIJI 28.21.6 1367/68; Wang Liqi 9i2; Takigawa 21; tr. Watson 1993, Han, vol.2 p. 13
# dating: 6220
皆在齊北，¶
並勃海。¶
七曰日主，¶
祠成山。¶
成山斗入海，¶
最居齊東北隅，¶
以迎日出云。¶

# src: SHIJI 28.21.7 1367/68; Wang Liqi 9i2; Takigawa 21; tr. Watson 1993, Han, vol.2 p. 13
# dating: 6220
八曰四時主，¶
祠琅邪。¶
琅邪在齊東方，¶
蓋歲之所始。¶
皆各用一牢具祠，¶

# src: SHIJI 28.21.8 1367/68; Wang Liqi 9i2; Takigawa 21; tr. Watson 1993, Han, vol.2 p. 14
# dating: 6220
而巫祝所損益，¶
珪幣雜異焉。

# src: SHIJI 28.22.1 1368/69; Wang Liqi 9i2; Takigawa 23; tr. Watson 1993, Han, vol.2 p. 14
# dating: 6220
<pb:KR2a0001_tls_300-584a>¶
自齊威、宣之時，¶
騶子之徒論著
終始五德之運，¶
及秦帝
而齊人奏之，¶
故始皇采用之。¶

# src: SHIJI 28.22.2 1368/69; Wang Liqi 9i2; Takigawa 23; tr. Watson 1993, Han, vol.2 p. 14
# dating: 6220
而宋毋忌、¶正伯僑、充尚、¶
羡門高最後皆燕人，¶
為方僊道，¶
形解銷化，¶
依於鬼神之事。¶
騶衍以陰陽
主運顯於諸侯，¶
而燕齊海上之方士
傳其術不能通，¶

# src: SHIJI 28.22.3 1368/69; Wang Liqi 9i2; Takigawa 23; tr. Watson 1993, Han, vol.2 p. 14
# dating: 6220
然則怪迂阿諛苟合之徒自此興，¶
不可勝數也。

# src: SHIJI 28.23.1 1369/70; Wang Liqi 9i3; Takigawa 24; tr. Watson 1993, Han, vol.2 p. 14
# dating: 6220
<pb:KR2a0001_tls_300-585a>¶
自威、宣、燕昭
使人入海
求蓬萊、¶方丈、瀛洲。¶
此三神山者，¶
其傅在勃海中，¶
去人不遠；¶
患且至，¶
則船風引而去。¶

# src: SHIJI 28.23.2 1369/70; Wang Liqi 9i3; Takigawa 24; tr. Watson 1993, Han, vol.2 p. 14
# dating: 6220
蓋嘗有至者，¶
諸僊人及不死之藥皆在焉。¶
其物禽獸盡白，¶
而黃金銀為宮闕。¶

# src: SHIJI 28.23.3 1369/70; Wang Liqi 9i3; Takigawa 24; tr. Watson 1993, Han, vol.2 p. 14
# dating: 6220
未至，¶
望之如雲；¶
及到，¶
三神山反居水下。¶
臨之，¶
風輒引去，¶
終莫能至云。¶

# src: SHIJI 28.23.4 1369/70; Wang Liqi 9i3; Takigawa 24; tr. Watson 1993, Han, vol.2 p. 14
# dating: 6220
世主莫不甘心焉。¶
及至秦始皇并天下，¶
至海上，¶
則方士言之不可勝數。¶
始皇自以為至海上
而恐不及矣，¶
使人乃齎童男女
入海求之。¶

# src: SHIJI 28.23.5 1369/70; Wang Liqi 9i3; Takigawa 24; tr. Watson 1993, Han, vol.2 p. 15
# dating: 6220
船交海中，¶
皆以風為解，¶
曰未能至，¶
望見之焉。¶
其明年，¶
始皇復游海上，¶
至琅邪，¶
過恆山，¶
從上黨歸。¶

# src: SHIJI 28.23.6 1369/70; Wang Liqi 9i3; Takigawa 24; tr. Watson 1993, Han, vol.2 p. 15
# dating: 6220
後三年，¶
游碣石，¶
考入海方士，¶
從上郡歸。¶
後五年，¶
始皇南至湘山，¶
遂登會稽，¶
並海上，¶
冀遇海中三神山之奇藥。¶
不得，¶
還至沙丘崩。

# src: SHIJI 28.24.1 1370; Wang Liqi 9i3; Takigawa 26; tr. Watson 1993, Han, vol.2 p. 15
# dating: 6220
<pb:KR2a0001_tls_300-586a>¶
二世元年，¶
東巡碣石，¶
並海南，¶
歷泰山，¶
至會稽，¶
皆禮祠之，¶
而刻勒始皇所立石書旁，¶
以章始皇之功德。¶
其秋，¶
諸侯畔秦。¶
三年而二世弒死。

# src: SHIJI 28.25.1 1371; Wang Liqi 9i3; Takigawa 27; tr. Watson 1993, Han, vol.2 p. 15
# dating: 6220
<pb:KR2a0001_tls_300-587a>¶
始皇封禪之後十二歲，¶
秦亡。¶
諸儒生疾秦
焚《詩》《書》，¶
誅僇文學，¶
百姓怨其法，¶
天下畔之，¶

# src: SHIJI 28.25.2 1371; Wang Liqi 9i3; Takigawa 27; tr. Watson 1993, Han, vol.2 p. 15
# dating: 6220
皆譌曰：¶
「始皇上泰山，¶
為暴風雨所擊，¶
不得封禪。」¶
此豈所謂無其德
而用事者邪？<pb:KR2a0001_tls_300-588a>¶

# src: SHIJI 28.26.1 1371; Wang Liqi 9i3; Takigawa 27; tr. Watson 1993, Han, vol.2 p. 15
# dating: 6220
昔三代之君居
皆在河洛之閒，¶
故嵩高為中嶽，¶
而四嶽各如其方，¶
四瀆咸在山東。¶
至秦稱帝，¶
都咸陽，¶
則五嶽、四瀆皆并在東方。¶

# src: SHIJI 28.26.2 1371; Wang Liqi 9i3; Takigawa 27; tr. Watson 1993, Han, vol.2 p. 16
# dating: 6220
自五帝以至秦，¶
軼興軼衰，¶
名山大川
或在諸侯，¶
或在天子，¶
其禮損益
世殊，¶

# src: SHIJI 28.26.3 1371; Wang Liqi 9i3; Takigawa 27; tr. Watson 1993, Han, vol.2 p. 16
# dating: 6220
不可勝記。¶
及秦并天下，¶
令祠官
所常奉天地名山
大川鬼神可得而序也。

# src: SHIJI 28.27.1 1371; Wang Liqi 9i3; Takigawa 28; tr. Watson 1993, Han, vol.2 p. 16
# dating: 6220
<pb:KR2a0001_tls_300-589a>¶
於是自殽以東，¶
名山五，¶
大川祠二。¶
曰太室。¶
太室，嵩高也。¶
恆山，¶
泰山，¶
會稽，¶
湘山。¶

# src: SHIJI 28.27.2 1371; Wang Liqi 9i3; Takigawa 28; tr. Watson 1993, Han, vol.2 p. 16
# dating: 6220
水曰濟，¶
曰淮。¶
春以脯酒為歲祠，¶
因泮凍，¶
秋涸凍，¶
冬塞禱祠。¶
其牲用牛犢各一，¶
牢具珪幣各異。

# src: SHIJI 28.28.1 1372; Wang Liqi 9i4; Takigawa 28; tr. Watson 1993, Han, vol.2 p. 16
# dating: 6220
<pb:KR2a0001_tls_300-590a>¶
自華以西，¶
名山七，¶
名川四。¶
曰華山，¶
薄山。¶
薄山者，衰山也。¶
岳山，¶
岐山，¶
吳岳，¶
鴻冢，¶
瀆山。¶
瀆山，蜀之汶山。¶

# src: SHIJI 28.28.2 1372; Wang Liqi 9i4; Takigawa 28; tr. Watson 1993, Han, vol.2 p. 16
# dating: 6220
水曰河，¶
祠臨晉；¶
沔，
祠漢中；¶
湫淵，¶
祠朝那；¶
江水，¶
祠蜀。¶

# src: SHIJI 28.28.3 1372; Wang Liqi 9i4; Takigawa 28; tr. Watson 1993, Han, vol.2 p. 16
# dating: 6220
亦春秋
泮涸禱塞，¶
如東方名山川；¶
而牲牛犢牢
具珪幣各異。¶
而四大冢、¶鴻、岐、吳、岳，¶
皆有嘗禾。

# src: SHIJI 28.29.1 1374; Wang Liqi 9i4; Takigawa 30; tr. Watson 1993, Han, vol.2 p. 16
# dating: 6220
<pb:KR2a0001_tls_300-591a>¶
陳寶節來祠。¶
其河加有嘗醪。¶
此皆在雍州之域，¶
近天子之都，¶
故加車一乘，¶
駵駒四。

# src: SHIJI 28.30.1 1374; Wang Liqi 9i4; Takigawa 30; tr. Watson 1993, Han, vol.2 p. 16
# dating: 6220
<pb:KR2a0001_tls_300-592a>¶
霸、¶產、長水、灃、澇、¶
涇、渭皆非大川，¶
以近咸陽，¶
盡得比山川祠，¶
而無諸加。

# src: SHIJI 28.31.1 1374; Wang Liqi 9i4; Takigawa 31; tr. Watson 1993, Han, vol.2 p. 17
# dating: 6220
<pb:KR2a0001_tls_300-593a>¶
汧、¶洛二淵，¶
鳴澤、¶蒲山、¶嶽𡹲
山之屬，¶為小山川，¶
亦皆歲禱塞泮涸祠，¶
禮不必同。

# src: SHIJI 28.32.1 1375; Wang Liqi 9i4; Takigawa 31; tr. Watson 1993, Han, vol.2 p. 17
# dating: 6220
<pb:KR2a0001_tls_300-594a>¶
而雍有日、¶
月、參、辰、南北斗、¶
熒惑、¶太白、¶歲星、填星、¶
辰星、¶
二十八宿、風伯、¶
雨師、¶四海、¶九臣、十四臣、¶
諸布、¶諸嚴、諸逑之屬，¶
百有餘廟。¶
西亦有數十祠。¶

# src: SHIJI 28.32.2 1375; Wang Liqi 9i4; Takigawa 31; tr. Watson 1993, Han, vol.2 p. 17
# dating: 6220
於湖有周天子祠。¶
於下邽有天神。¶
灃、滈有昭明、¶
天子辟池。¶
於社杜、¶亳有三社
主之祠、壽星祠；¶
而雍菅廟亦有杜主。¶

# src: SHIJI 28.32.3 1375; Wang Liqi 9i4; Takigawa 31; tr. Watson 1993, Han, vol.2 p. 17
# dating: 6220
杜主，¶
故周之右將軍，¶
其在秦中，最小鬼之神者。¶
各以歲時奉祠。

# src: SHIJI 28.33.1 1377; Wang Liqi 985; Takigawa 33; tr. Watson 1993, Han, vol.2 p. 17
# dating: 6220
<pb:KR2a0001_tls_300-595a>¶
唯雍四畤上帝
為尊，¶
其光景動人民
唯陳寶。¶
故雍四畤，¶
春以為歲禱，¶
因泮凍，¶
秋涸凍，¶
冬塞祠，¶

# src: SHIJI 28.33.2 1377; Wang Liqi 985; Takigawa 33; tr. Watson 1993, Han, vol.2 p. 17
# dating: 6220
五月嘗駒，¶
及四仲之月
祠若月祠，¶
若陳寶節來一祠。¶

# src: SHIJI 28.33.3 1377; Wang Liqi 985; Takigawa 33; tr. Watson 1993, Han, vol.2 p. 17
# dating: 6220
春夏用騂，¶
秋冬用駵。¶
畤駒四匹，¶
木禺龍欒車一駟，¶
木禺車馬一駟，¶
各如其帝色。¶
黃犢羔各四，¶
珪幣各有數，¶

# src: SHIJI 28.33.4 1377; Wang Liqi 985; Takigawa 33; tr. Watson 1993, Han, vol.2 p. 18
# dating: 6220
皆生瘞埋，¶
無俎豆之具。¶
三年一郊。¶
秦以冬十月為歲首，¶
故常以十月上宿
郊見，¶
通權火，¶
拜於咸陽之旁，¶

# src: SHIJI 28.33.5 1377; Wang Liqi 985; Takigawa 33; tr. Watson 1993, Han, vol.2 p. 18
# dating: 6220
而衣上白，¶
其用如經祠云。¶
西畤、畦畤，¶
祠如其故，¶
上不親往。

# src: SHIJI 28.34.1 1377; Wang Liqi 985; Takigawa 34; tr. Watson 1993, Han, vol.2 p. 18
# dating: 6220
<pb:KR2a0001_tls_300-596a>¶
諸此祠皆太祝常主，¶
以歲時奉祠之。¶
至如他名山川諸鬼
及八神之屬，¶
上過則祠，¶
去則已。¶

# src: SHIJI 28.34.2 1377; Wang Liqi 985; Takigawa 34; tr. Watson 1993, Han, vol.2 p. 18
# dating: 6220
郡縣遠方神祠者，¶
民各自奉祠，¶
不領於天子之祝官。¶
祝官有祕祝，¶
即有菑祥，¶
輒祝祠
移過於下。

# src: SHIJI 28.35.1 1378; Wang Liqi 985; Takigawa 35; tr. Watson 1993, Han, vol.2 p. 18
# dating: 6220
<pb:KR2a0001_tls_300-597a>¶
漢興，¶
高祖之微時，¶
嘗殺大蛇。¶
有物曰：¶
「蛇，¶
白帝子也，¶
而殺者赤帝子。」¶

# src: SHIJI 28.35.2 1378; Wang Liqi 985; Takigawa 35; tr. Watson 1993, Han, vol.2 p. 18
# dating: 6220
高祖初起，¶
禱豐枌榆社。¶
徇沛，¶
為沛公，¶
則祠蚩尤，¶
釁鼓旗。¶

# src: SHIJI 28.35.3 1378; Wang Liqi 985; Takigawa 35; tr. Watson 1993, Han, vol.2 p. 18
# dating: 6220
遂以十月至灞上，¶
與諸侯平咸陽，¶
立為漢王。¶
因以十月為年首，¶
而色上赤。

# src: SHIJI 28.36.1 1378; Wang Liqi 985; Takigawa 35; tr. Watson 1993, Han, vol.2 p. 18
# dating: 6220
<pb:KR2a0001_tls_300-598a>¶
二年，¶
東擊項籍
而還入關，¶
問：¶
「故秦時上帝祠何帝也？」¶

# src: SHIJI 28.36.2 1378; Wang Liqi 985; Takigawa 35; tr. Watson 1993, Han, vol.2 p. 19
# dating: 6220
對曰：¶
「四帝，¶
有白、¶青、黃、赤帝之祠。」¶
高祖曰：「吾聞天有五帝，¶
而有四，何也？」¶
莫知其說。¶

# src: SHIJI 28.36.3 1378; Wang Liqi 986; Takigawa 35; tr. Watson 1993, Han, vol.2 p. 19
# dating: 6220
於是高祖曰：¶
「吾知之矣，¶
乃待我而具五也。」¶
乃立黑帝祠，¶
命曰北畤。¶
有司進祠，¶
上不親往。¶

# src: SHIJI 28.36.4 1378; Wang Liqi 986; Takigawa 35; tr. Watson 1993, Han, vol.2 p. 19
# dating: 6220
悉召故秦祝官，¶
復置太祝、太宰，¶
如其故儀禮。¶
因令縣為公社。¶
下詔曰：¶
「吾甚重祠而敬祭。¶
今上帝之祭
及山川諸神當祠者，¶
各以其時禮祠之如故。」<pb:KR2a0001_tls_300-599a>¶

# src: SHIJI 28.37.1 1378/79; Wang Liqi 986; Takigawa 36; tr. Watson 1993, Han, vol.2 p. 19
# dating: 6220
後四歲，¶
天下已定，¶
詔御史，¶
令豐謹治枌榆社，¶
常以四時
春以羊彘祠之。¶
令祝官
立蚩尤之祠於長安。¶
長安置祠祝官、女巫。¶

# src: SHIJI 28.37.2 1378/79; Wang Liqi 986; Takigawa 36; tr. Watson 1993, Han, vol.2 p. 19
# dating: 6220
其梁巫，¶
祠天、地、天社、¶
天水、¶房中、堂上之屬；¶
晉巫，¶
祠五帝、東君、¶
雲中君、¶司命、巫社、¶
巫祠、¶族人、先炊之屬；¶

# src: SHIJI 28.37.3 1378/79; Wang Liqi 986; Takigawa 36; tr. Watson 1993, Han, vol.2 p. 19
# dating: 6220
秦巫，¶
祠社主、巫保、¶
族纍之屬；¶
荊巫，¶
祠堂下、巫先、¶
司命、施糜之屬；¶
九天巫，¶
祠九天：¶
皆以歲時祠宮中。¶

# src: SHIJI 28.37.4 1378/79; Wang Liqi 986; Takigawa 36; tr. Watson 1993, Han, vol.2 p. 19
# dating: 6220
其河巫祠河於臨晉，¶
而南山巫祠
南山秦中。¶
秦中者，¶
二世皇帝。¶
各有時月日。

# src: SHIJI 28.38.1 1380; Wang Liqi 986; Takigawa 38; tr. Watson 1993, Han, vol.2 p. 20
# dating: 6220
其後二歲，¶
或曰周興而邑邰，¶
立后稷之祠，¶
至今
血食天下。¶
於是高祖制詔御史：¶
「其令郡國縣
立靈星祠，¶
常以歲時祠以牛。」<pb:KR2a0001_tls_300-601a>¶

# src: SHIJI 28.39.1 1380; Wang Liqi 986; Takigawa 38; tr. Watson 1993, Han, vol.2 p. 20
# dating: 6220
高祖十年春，¶
有司請令縣
常以春三二月及時臘
祠社稷以羊豕，¶
民里社各自財以祠。¶
制曰：「可。」<pb:KR2a0001_tls_300-602a>¶

# src: SHIJI 28.40.1 1380; Wang Liqi 986; Takigawa 39; tr. Watson 1993, Han, vol.2 p. 20
# dating: 6220
其後十八年，¶
孝文帝即位。¶
即位十三年，¶
下詔曰：¶
「今祕祝
移過于下，¶
朕甚不取。¶
自今除之。」<pb:KR2a0001_tls_300-603a>¶

# src: SHIJI 28.41.1 1380; Wang Liqi 987; Takigawa 39; tr. Watson 1993, Han, vol.2 p. 20
# dating: 6220
始名山大川
在諸侯，¶
諸侯祝各自奉祠，¶
天子官不領。¶
及齊、淮南國廢，¶
令太祝
盡以歲時致禮
如故。

# src: SHIJI 28.42.1 13i1; Wang Liqi 987; Takigawa 39; tr. Watson 1993, Han, vol.2 p. 20
# dating: 6220
<pb:KR2a0001_tls_300-604a>¶
是歲，¶
制曰：¶
「朕即位十三年于今，¶
賴宗廟人靈，¶
社稷之福，¶
方內艾安，¶
民人靡疾。¶

# src: SHIJI 28.42.2 13i1; Wang Liqi 987; Takigawa 39; tr. Watson 1993, Han, vol.2 p. 21
# dating: 6220
閒者比年登，¶
朕之不德，¶
何以饗此？¶
皆上帝諸神之賜也。¶
蓋聞古者
饗其德
必報其功，¶
欲有增諸神祠。¶

# src: SHIJI 28.42.3 13i1; Wang Liqi 987; Takigawa 39; tr. Watson 1993, Han, vol.2 p. 21
# dating: 6220
有司議增雍五畤
路車各一乘，¶
駕被具；¶
西畤畦畤禺車各一乘，¶
禺馬四匹，¶
駕被具；¶
其河、湫、漢水
加玉各二；¶

# src: SHIJI 28.42.4 13i1; Wang Liqi 987; Takigawa 39; tr. Watson 1993, Han, vol.2 p. 21
# dating: 6220
及諸祠，¶
各增廣壇場，¶
珪幣俎豆
以差加之。¶
而祝釐者
歸福於朕，¶
百姓不與焉。¶
自令祝致敬，¶
毋有所祈。」<pb:KR2a0001_tls_300-605a>¶

# src: SHIJI 28.43.1 13i1/i2; Wang Liqi 987; Takigawa 40; tr. Watson 1993, Han, vol.2 p. 21
# dating: 6220
魯人公孫臣上書曰：¶
「始秦得水德，¶
今漢受之，¶
推終始傳，¶
則漢當土德，¶
土德之應黃龍見。¶
宜改正朔，¶
易服色，¶
色上黃。」¶

# src: SHIJI 28.43.2 13i1/i2; Wang Liqi 987; Takigawa 40; tr. Watson 1993, Han, vol.2 p. 21
# dating: 6220
是時丞相張蒼
好律曆，¶
以為漢
乃水德之始，¶
故河決
金隄，¶
其符也。¶

# src: SHIJI 28.43.3 13i1/i2; Wang Liqi 987; Takigawa 40; tr. Watson 1993, Han, vol.2 p. 21
# dating: 6220
年始冬十月，¶
色外黑內赤，¶
與德相應。¶
如公孫臣言，¶
非也。¶
罷之。¶

# src: SHIJI 28.43.4 13i1/i2; Wang Liqi 987; Takigawa 40; tr. Watson 1993, Han, vol.2 p. 22
# dating: 6220
後三歲，¶
黃龍見成紀。¶
文帝乃召公孫臣，¶
拜為博士，¶
與諸生
草改曆服色事。¶

# src: SHIJI 28.43.5 13i1/i2; Wang Liqi 987; Takigawa 40; tr. Watson 1993, Han, vol.2 p. 22
# dating: 6220
其夏，¶
下詔曰：¶
「異物之神見于成紀，¶
無害於民，¶
歲以有年。¶
朕祈郊上帝
諸神，¶
禮官議，¶
無諱以勞朕。」¶

# src: SHIJI 28.43.6 13i1/i2; Wang Liqi 987; Takigawa 40; tr. Watson 1993, Han, vol.2 p. 22
# dating: 6220
有司皆曰¶
「古者天子夏親郊，¶
祀上帝於郊，¶
故曰郊」。¶
於是夏四月，¶
文帝始郊
見雍五畤祠，¶
衣皆上赤。

# src: SHIJI 28.44.1 13i2; Wang Liqi 987; Takigawa 41; tr. Watson 1993, Han, vol.2 p. 22
# dating: 6220
<pb:KR2a0001_tls_300-606a>¶
其明年，¶
趙人新垣平
以望氣見上，¶
言¶
「長安東北有神氣，¶
成五采，¶
若人冠絻焉。¶
或曰東北神明之舍，¶
西方神明之墓也。¶

# src: SHIJI 28.44.2 13i2; Wang Liqi 987; Takigawa 41; tr. Watson 1993, Han, vol.2 p. 22
# dating: 6220
天瑞下，¶
宜立祠上帝，¶
以合符應」。¶
於是作渭陽五帝廟，¶
同宇，¶
帝一殿，¶
面各五門，¶
各如其帝色。¶
祠所用及儀
亦如雍五畤。

# src: SHIJI 28.45.1 13i2; Wang Liqi 988; Takigawa 42; tr. Watson 1993, Han, vol.2 p. 22
# dating: 6220
<pb:KR2a0001_tls_300-607a>¶
夏四月，¶
文帝親
拜霸渭之會，¶
以郊見渭陽五帝。¶
五帝廟南臨渭，¶
北穿蒲池溝水，¶

# src: SHIJI 28.45.2 13i2; Wang Liqi 988; Takigawa 42; tr. Watson 1993, Han, vol.2 p. 23
# dating: 6220
權火舉而祠，¶
若火煇然屬天焉。¶
於是貴平上大夫，¶
賜累千金。¶
而使博士諸生刺《六經》中
作《王制》，¶
謀議巡狩
封禪事。

# src: SHIJI 28.46.1 13i3; Wang Liqi 988; Takigawa 43; tr. Watson 1993, Han, vol.2 p. 23
# dating: 6220
<pb:KR2a0001_tls_300-608a>¶
文帝出長門，¶
若見五人於道北，¶
遂因其直北立五帝壇，¶
祠以五牢具。

# src: SHIJI 28.47.1 13i3; Wang Liqi 988; Takigawa 43; tr. Watson 1993, Han, vol.2 p. 23
# dating: 6220
<pb:KR2a0001_tls_300-609a>¶
其明年，¶
新垣平使人持玉杯，¶
上書闕下獻之。¶
平言上曰：¶
「闕下有寶玉氣來者。」¶
已視之，¶
果有獻玉杯者，¶

# src: SHIJI 28.47.2 13i3; Wang Liqi 988; Takigawa 43; tr. Watson 1993, Han, vol.2 p. 23
# dating: 6220
刻曰¶
「人主延壽」。¶
平又言¶
「臣候日再中」。¶
居頃之，¶
日卻復中。¶
於是始更
以十七年為元年，¶
令天下大酺。

# src: SHIJI 28.48.1 13i3; Wang Liqi 988; Takigawa 44; tr. Watson 1993, Han, vol.2 p. 23
# dating: 6220
<pb:KR2a0001_tls_300-610a>¶
平言曰：¶
「周鼎亡在泗水中，¶
今河溢通泗，¶
臣望東北
汾陰直有金寶氣，¶
意周鼎其出乎？¶
兆見不迎
則不至。」¶
於是上使使治廟汾陰南，¶
臨河，¶
欲祠出周鼎。

# src: SHIJI 28.49.1 13i3/i4; Wang Liqi 988; Takigawa 44; tr. Watson 1993, Han, vol.2 p. 23
# dating: 6220
<pb:KR2a0001_tls_300-611a>¶
人有上書告
新垣平所言氣神事
皆詐也。¶
下平吏治，¶
誅夷新垣平。¶
自是之後，¶
文帝怠於改正朔
服色神明之事，¶

# src: SHIJI 28.49.2 13i3/i4; Wang Liqi 988; Takigawa 44; tr. Watson 1993, Han, vol.2 p. 24
# dating: 6220
而渭陽、長門五帝
使祠官領，¶
以時致禮，¶
不往焉。

# src: SHIJI 28.50.1 13i3/i4; Wang Liqi 988; Takigawa 44; tr. Watson 1993, Han, vol.2 p. 24
# dating: 6220
<pb:KR2a0001_tls_300-612a>¶
明年，¶
匈奴數入邊，¶
興兵守禦。¶
後歲少不登。
<pb:KR2a0001_tls_300-613a>¶
數年而孝景即位。¶
十六年，¶
祠官各
以歲時祠如故，¶
無有所興，¶
至今天子。

# src: SHIJI 28.51.1 13i3/i4; Wang Liqi 988; Takigawa 45; tr. Watson 1993, Han, vol.2 p. 24
# dating: 6220
<pb:KR2a0001_tls_300-614a>¶
今天子初即位，¶
尤敬鬼神之祀。

# src: SHIJI 28.52.1 13i3/i4; Wang Liqi 988; Takigawa 45; tr. Watson 1993, Han, vol.2 p. 24
# dating: 6220
<pb:KR2a0001_tls_300-615a>¶
元年，¶
漢興已六十餘歲矣，¶
天下艾安，¶
搢紳之屬皆望天子
封禪改正度也，¶
而上鄉儒術，¶
招賢良，¶

# src: SHIJI 28.52.2 13i3/i4; Wang Liqi 988; Takigawa 45; tr. Watson 1993, Han, vol.2 p. 24
# dating: 6220
趙綰、王臧等
以文學為公卿，¶
欲議古立明堂城南，¶
以朝諸侯。¶
草巡狩
封禪改曆
服色事未就。¶

# src: SHIJI 28.52.3 13i3/i4; Wang Liqi 988; Takigawa 45; tr. Watson 1993, Han, vol.2 p. 24
# dating: 6220
會竇太后治黃老言，¶
不好儒術，¶
使人微伺得趙綰等
姦利事，¶
召案綰、臧，
綰、¶臧自殺，¶
諸所興為皆廢。

# src: SHIJI 28.53.1 13i3/i4; Wang Liqi 989; Takigawa 45; tr. Watson 1993, Han, vol.2 p. 24
# dating: 6220
<pb:KR2a0001_tls_300-616a>¶
後六年，¶
竇太后崩。¶
其明年，¶
徵文學之士公孫弘等。

# src: SHIJI 28.54.1 13i3/i4; Wang Liqi 989; Takigawa 45; tr. Watson 1993, Han, vol.2 p. 24
# dating: 6220
<pb:KR2a0001_tls_300-617a>¶
明年，¶
今上初至雍，¶
郊見五畤。¶
後常三歲一郊。¶
是時上求神君，¶
舍之上林中蹏氏觀。¶
神君者，¶
長陵女子，¶
以子死，¶

# src: SHIJI 28.54.2 13i3/i4; Wang Liqi 989; Takigawa 45; tr. Watson 1993, Han, vol.2 p. 24
# dating: 6220
見神於先後宛若。¶
宛若祠之其室，¶
民多往祠。¶
平原君
往祠，¶
其後子孫以尊顯。¶

# src: SHIJI 28.54.3 13i3/i4; Wang Liqi 989; Takigawa 45; tr. Watson 1993, Han, vol.2 p. 24
# dating: 6220
及今上即位，¶
則厚禮
置祠之內中。¶
聞其言，¶
不見其人云。

# src: SHIJI 28.55.1 1385; Wang Liqi 989; Takigawa 46; tr. Watson 1993, Han, vol.2 p. 24
# dating: 6220
<pb:KR2a0001_tls_300-618a>¶
是時李少君
亦以祠竈、¶
穀道、卻老方見上，¶
上尊之。¶
少君者，¶
故深澤侯舍人，¶
主方。¶
匿其年及其生長，¶
常自謂七十，¶

# src: SHIJI 28.55.2 1385; Wang Liqi 989; Takigawa 46; tr. Watson 1993, Han, vol.2 p. 24
# dating: 6220
能使物，¶
卻老。¶
其游以方徧諸侯。¶
無妻子。¶

# src: SHIJI 28.55.3 1385; Wang Liqi 989; Takigawa 46; tr. Watson 1993, Han, vol.2 p. 25
# dating: 6220
人聞其能使物及不死，¶
更饋遺之，¶
常餘金錢衣食。¶
人皆以為不治生業而饒給，¶
又不知其何所人，¶
愈信，¶
爭事之。¶

# src: SHIJI 28.55.4 1385; Wang Liqi 989; Takigawa 46; tr. Watson 1993, Han, vol.2 p. 25
# dating: 6220
少君資好方，¶
善為巧發奇中。¶

# src: SHIJI 28.55.5 1385; Wang Liqi 989; Takigawa 46; tr. Watson 1993, Han, vol.2 p. 25
# dating: 6220
嘗從武安侯
飲，¶
坐中有九十餘老人，¶
少君乃言與其大父
游射處，¶
老人為兒時從其大父，¶
識其處，¶
一坐盡驚。¶

# src: SHIJI 28.55.6 1385; Wang Liqi 989; Takigawa 46; tr. Watson 1993, Han, vol.2 p. 25
# dating: 6220
少君見上，¶
上有故銅器，¶
問少君。¶
少君曰：「此器
齊桓公十年陳於柏寢。」¶

# src: SHIJI 28.55.7 1385; Wang Liqi 989; Takigawa 46; tr. Watson 1993, Han, vol.2 p. 26
# dating: 6220
已而案其刻，¶
果齊桓公器。¶
一宮盡駭，¶
以為少君神，¶
數百歲人也。

# src: SHIJI 28.56.1 1385; Wang Liqi 989; Takigawa 47; tr. Watson 1993, Han, vol.2 p. 26
# dating: 6220
<pb:KR2a0001_tls_300-619a>¶
少君言上曰：¶
「祠竈則致物，¶
致物而丹沙可化為黃金，¶
黃金成以為飲食器
則益壽，¶
益壽
而海中蓬萊僊者乃可見，¶
見之以封禪則不死，¶
黃帝是也。¶

# src: SHIJI 28.56.2 1385; Wang Liqi 989; Takigawa 47; tr. Watson 1993, Han, vol.2 p. 26
# dating: 6220
臣嘗游海上，¶
見安期生，¶
安期生食巨棗，¶
大如瓜。¶
安期生僊者，¶
通蓬萊中，¶
合則見人，¶
不合則隱。」¶

# src: SHIJI 28.56.3 1385; Wang Liqi 989; Takigawa 47; tr. Watson 1993, Han, vol.2 p. 26
# dating: 6220
於是天子始親祠竈，¶
遣方士入海
求蓬萊安期生之屬，¶
而事化丹沙
諸藥齊為黃金矣。

# src: SHIJI 28.57.1 1386; Wang Liqi 990; Takigawa 48; tr. Watson 1993, Han, vol.2 p. 26
# dating: 6220
<pb:KR2a0001_tls_300-620a>¶
居久之，¶
李少君病死。¶
天子以為化去不死，¶
而使黃錘史寬舒
受其方。¶
求蓬萊安期生
莫能得，¶
而海上燕齊怪迂之方士
多更來言神事矣。

# src: SHIJI 28.58.1 1386; Wang Liqi 990; Takigawa 48; tr. Watson 1993, Han, vol.2 p. 26
# dating: 6220
<pb:KR2a0001_tls_300-621a>¶
亳人謬忌
奏祠太一方，¶
曰：¶
「天神貴者太一，¶
太一佐曰五帝。¶
古者天子
以春秋祭太一東南郊，¶
用太牢，¶
七日，¶
為壇
開八通之鬼道。」¶
於是天子令太祝
立其祠長安東南郊，¶
常奉祠如忌方。¶

# src: SHIJI 28.58.2 1386; Wang Liqi 990; Takigawa 48; tr. Watson 1993, Han, vol.2 p. 27
# dating: 6220
其後人有上書，¶
言¶
「古者天子
三年壹用太牢
祠神三一：¶
天一、¶地一、太一」。¶
天子許之，¶
令太祝領祠之
於忌太一壇上，¶
如其方。¶

# src: SHIJI 28.58.3 1386; Wang Liqi 990; Takigawa 48; tr. Watson 1993, Han, vol.2 p. 27
# dating: 6220
後人復有上書，¶
言¶
「古者天子常以春
解祠，¶
祠黃帝用一梟破鏡；¶
冥羊用羊祠；¶
馬行用一青牡馬；¶
太一、澤山君地長用牛；¶
武夷君用乾魚；¶
陰陽使者以一牛」。¶
令祠官領之
如其方，¶
而祠於忌太一壇旁。

# src: SHIJI 28.59.1 1387; Wang Liqi 990; Takigawa 50; tr. Watson 1993, Han, vol.2 p. 27
# dating: 6220
<pb:KR2a0001_tls_300-622a>¶
其後，¶
天子苑有白鹿，¶
以其皮為幣，¶
以發瑞應，¶
造白金焉。

# src: SHIJI 28.60.1 1387; Wang Liqi 990; Takigawa 50; tr. Watson 1993, Han, vol.2 p. 27
# dating: 6220
<pb:KR2a0001_tls_300-623a>¶
其明年，¶
郊雍，¶
獲一角獸，¶
若麃然。¶
有司曰：¶
「陛下肅祗郊祀，¶
上帝報享，¶
錫一角獸，¶
蓋麟云。」¶

# src: SHIJI 28.60.2 1387; Wang Liqi 990; Takigawa 50; tr. Watson 1993, Han, vol.2 p. 27
# dating: 6220
於是以薦五畤，¶
畤加一牛以燎。¶
錫諸侯白金，¶
風符應合于天也。

# src: SHIJI 28.61.1 1387; Wang Liqi 991; Takigawa 51; tr. Watson 1993, Han, vol.2 p. 27
# dating: 6220
<pb:KR2a0001_tls_300-624a>¶
於是濟北王以為天子
且封禪，¶
乃上書
獻太山及其旁邑，¶
天子以他縣
償之。¶

# src: SHIJI 28.61.2 1387; Wang Liqi 991; Takigawa 51; tr. Watson 1993, Han, vol.2 p. 28
# dating: 6220
常山王有罪，¶
遷，
天子封其弟於真定，¶
以續先天祀，¶
而以常山為郡，¶
然后五岳
皆在天子之邦郡。

# src: SHIJI 28.62.1 1387/88; Wang Liqi 991; Takigawa 51; tr. Watson 1993, Han, vol.2 p. 28
# dating: 6220
其明年，¶
齊人少翁以鬼神方見上。¶
上有所幸王夫人，¶
夫人卒，¶
少翁以方
蓋夜致王夫人
及竈鬼之貌云，¶
天子自帷中望見焉。¶

# src: SHIJI 28.62.2 1387/88; Wang Liqi 991; Takigawa 51; tr. Watson 1993, Han, vol.2 p. 28
# dating: 6220
於是乃拜少翁
為文成將軍，¶
賞賜甚多，¶
以客禮禮之。¶
文成言曰：¶
「上即欲與神通，¶
宮室被服非象神，¶
神物不至。」¶

# src: SHIJI 28.62.3 1387/88; Wang Liqi 991; Takigawa 51; tr. Watson 1993, Han, vol.2 p. 28
# dating: 6220
乃作畫雲氣車，¶
及各以勝日
駕車辟惡鬼。¶
又作甘泉宮，¶
中為臺室，¶
畫天、地、太一諸鬼神，¶

# src: SHIJI 28.62.4 1387/88; Wang Liqi 991; Takigawa 51; tr. Watson 1993, Han, vol.2 p. 28
# dating: 6220
而置祭具
以致天神。¶
居歲餘，¶
其方益衰，¶
神不至。¶
乃為帛書以飯牛，¶
詳不知，¶
言曰
此牛腹中有奇。¶

# src: SHIJI 28.62.5 1387/88; Wang Liqi 991; Takigawa 51; tr. Watson 1993, Han, vol.2 p. 28
# dating: 6220
殺視得書，¶
書言甚怪。¶
天子識其手書，¶
問其人，¶
果是偽書，¶
於是誅文成將軍，¶
隱之。

# src: SHIJI 28.63.1 1388; Wang Liqi 991; Takigawa 53; tr. Watson 1993, Han, vol.2 p. 28
# dating: 6220
<pb:KR2a0001_tls_300-626a>¶
其後則又作柏梁、銅柱、¶
承露仙人掌之屬矣。

# src: SHIJI 28.63.2 1388/89; Wang Liqi 991; Takigawa 53; tr. Watson 1993, Han, vol.2 p. 29
# dating: 6220
<pb:KR2a0001_tls_300-627a>¶
文成死明年，¶
天子病鼎湖甚，¶
巫醫無所不致，¶
不愈。¶
游水發根言
上郡有巫，¶
病而鬼神下之。¶

# src: SHIJI 28.63.3 1388/89; Wang Liqi 991; Takigawa 53; tr. Watson 1993, Han, vol.2 p. 29
# dating: 6220
上召
置祠之甘泉。¶
及病，¶
使人問神君。¶
神君言曰：¶
「天子無憂病。¶
病少愈，¶
彊與我會甘泉。」¶

# src: SHIJI 28.63.4 1388/89; Wang Liqi 991; Takigawa 53; tr. Watson 1993, Han, vol.2 p. 29
# dating: 6220
於是病愈，¶
遂起，¶
幸甘泉，¶
病良已。¶
大赦，¶
置壽宮神君。¶
壽宮神君最貴者太一，¶
其佐曰大禁、¶
司命之屬，¶
皆從之。¶

# src: SHIJI 28.63.5 1388/89; Wang Liqi 991; Takigawa 53; tr. Watson 1993, Han, vol.2 p. 29
# dating: 6220
非可得見，¶
聞其言，¶
言與人音等。¶
時去時來，¶
來則風肅然。¶
居室帷中。¶
時晝言，¶
然常以夜。¶
天子祓，¶
然后入。¶
因巫為主人，¶
關飲食。¶

# src: SHIJI 28.63.6 1388/89; Wang Liqi 991; Takigawa 53; tr. Watson 1993, Han, vol.2 p. 29
# dating: 6220
所以言，¶
行下。¶
又置壽宮、北宮，¶
張羽旗，¶
設供具，¶
以禮神君。¶

# src: SHIJI 28.63.7 1388/89; Wang Liqi 991; Takigawa 53; tr. Watson 1993, Han, vol.2 p. 29
# dating: 6220
神君所言，¶
上使人受書其言，¶
命之曰「畫法」。¶
其所語，世俗之所知也，¶
無絕殊者，¶
而天子心獨喜。¶
其事祕，¶
世莫知也。

# src: SHIJI 28.64.1 1389; Wang Liqi 992; Takigawa 55; tr. Watson 1993, Han, vol.2 p. 29
# dating: 6220
<pb:KR2a0001_tls_300-628a>¶
其後三年，¶
有司言
元宜以天瑞命，¶
不宜以一二數。¶
一元曰「建」，¶
二元以長星
曰¶「光」，¶
三元以郊得一角獸
曰¶「狩」云。

# src: SHIJI 28.65.2 1389; Wang Liqi 992; Takigawa 56; tr. Watson 1993, Han, vol.2 p. 30
# dating: 6220
<pb:KR2a0001_tls_300-629a>¶
其明年冬，¶
天子郊雍，¶
議曰：¶
「今上帝朕親郊，¶
而后土無祀，¶
則禮不答也。」¶

# src: SHIJI 28.65.3 1389; Wang Liqi 992; Takigawa 56; tr. Watson 1993, Han, vol.2 p. 30
# dating: 6220
有司與太史公、¶
祠官寬舒議：¶
「天地
牲角繭栗。¶
今陛下親祠后土，¶
后土宜於澤中圜丘為五壇，¶
壇一黃犢太牢具，¶
已祠盡瘞，¶
而從祠衣上黃。」¶

# src: SHIJI 28.65.4 1389; Wang Liqi 992; Takigawa 56; tr. Watson 1993, Han, vol.2 p. 30
# dating: 6220
於是天子遂東，¶
始立后土祠汾陰脽丘，¶
如寬舒等議。¶
上親望拜，¶
如上帝禮。¶
禮畢，¶
天子遂至滎陽而還。¶

# src: SHIJI 28.65.5 1389; Wang Liqi 992; Takigawa 56; tr. Watson 1993, Han, vol.2 p. 30
# dating: 6220
過雒陽，¶
下詔曰：¶
「三代邈絕，¶
遠矣難存。¶
其以三十里地
封周後
為周子南君，¶
以奉其先祀焉。」¶
是歲，¶
天子始巡郡縣，¶
侵尋於泰山矣。

# src: SHIJI 28.66.1 1389/90; Wang Liqi 992; Takigawa 57; tr. Watson 1993, Han, vol.2 p. 31
# dating: 6220
<pb:KR2a0001_tls_300-630a>¶
其春，¶
樂成侯上書
言欒大。¶
欒大，¶
膠東宮人，¶
故嘗與文成將軍同師，¶
已而為膠東王尚方。¶

# src: SHIJI 28.66.2 1389/90; Wang Liqi 992; Takigawa 57; tr. Watson 1993, Han, vol.2 p. 31
# dating: 6220
而樂成侯姊為康王后，¶
無子。¶
康王死，¶
他姬子立為王。¶
而康后有淫行，¶
與王不相中，¶
相危以法。¶

# src: SHIJI 28.66.3 1389/90; Wang Liqi 992; Takigawa 57; tr. Watson 1993, Han, vol.2 p. 31
# dating: 6220
康后聞文成已死，¶
而欲自媚於上，¶
乃遣欒大
因樂成侯
求見言方。¶
天子既誅文成，¶
後悔其蚤死，¶
惜其方不盡，¶

# src: SHIJI 28.66.4 1389/90; Wang Liqi 992; Takigawa 57; tr. Watson 1993, Han, vol.2 p. 31
# dating: 6220
及見欒大，大說。¶
大為人長美，¶
言多方略，¶
而敢為大言，¶
處之不疑。¶

# src: SHIJI 28.66.5 1389/90; Wang Liqi 992; Takigawa 57; tr. Watson 1993, Han, vol.2 p. 31
# dating: 6220
大言曰：¶「臣常往來海中，¶
見安期、羡門之屬。¶
顧以臣為賤，¶
不信臣。¶
又以為康王諸侯耳，¶
不足與方。¶
臣數言康王，¶
康王又不用臣。¶


# src: SHIJI 28.66.6 1389/90; Wang Liqi 992; Takigawa 57; tr. Watson 1993, Han, vol.2 p. 31
# dating: 6220
臣之師曰：¶
『黃金可成，¶
而河決可塞，¶
不死之藥可得，¶
僊人可致也。』¶
然臣恐效文成，¶
則方士皆奄口，¶
惡敢言方哉！」¶

# src: SHIJI 28.66.7 1389/90; Wang Liqi 992; Takigawa 57; tr. Watson 1993, Han, vol.2 p. 32
# dating: 6220
上曰：「文成
食馬肝死耳。¶
子誠能脩其方，¶
我何愛乎！」¶
大曰：¶

# src: SHIJI 28.66.8 1389/90; Wang Liqi 992; Takigawa 57; tr. Watson 1993, Han, vol.2 p. 32
# dating: 6220
「臣師非有求人，¶
人者求之。¶
陛下必欲致之，¶
則貴其使者，¶
令有親屬，¶
以客禮待之，¶
勿卑，¶
使各佩其信印，¶
乃可使通言於神人。¶
神人尚肯邪不邪。¶
致尊其使，¶
然后可致也。」¶

# src: SHIJI 28.66.9 1389/90; Wang Liqi 992; Takigawa 57; tr. Watson 1993, Han, vol.2 p. 32
# dating: 6220
於是上使驗小方，¶
鬭棊，¶
棊自相觸擊。

# src: SHIJI 28.67.1 1390/91; Wang Liqi 993; Takigawa 59; tr. Watson 1993, Han, vol.2 p. 32
# dating: 6220
<pb:KR2a0001_tls_300-631a>¶
是時上方憂河決，¶
而黃金不就，¶
乃拜大為五利將軍。¶
居月餘，¶
得四印，¶
佩天士將軍、地士將軍、¶
大通將軍印。¶

# src: SHIJI 28.67.2 1390/91; Wang Liqi 993; Takigawa 59; tr. Watson 1993, Han, vol.2 p. 32
# dating: 6220
制詔御史：¶
「昔禹疏九江，¶
決四瀆。¶
閒者河溢皋陸，¶
隄繇不息。¶
朕臨天下二十有八年，¶
天若遺朕士而大通焉。¶

# src: SHIJI 28.67.3 1390/91; Wang Liqi 993; Takigawa 59; tr. Watson 1993, Han, vol.2 p. 32
# dating: 6220
《乾》稱『蜚龍』，¶
『鴻漸于般』，¶
朕意庶幾與焉。¶
其以二千戶封地士將軍
大為樂通侯。」¶

# src: SHIJI 28.67.4 1390/91; Wang Liqi 993; Takigawa 59; tr. Watson 1993, Han, vol.2 p. 33
# dating: 6220
賜列侯甲第，¶
僮千人。¶
乘轝斥車馬
帷幄器物以充其家。¶
又以衛長公主
妻之，¶
齎金萬斤，¶
更命其邑曰當利公主。¶

# src: SHIJI 28.67.5 1390/91; Wang Liqi 993; Takigawa 59; tr. Watson 1993, Han, vol.2 p. 33
# dating: 6220
天子親如五利之第。¶
使者存問供給，¶相屬於道。¶
自大主將相以下，¶
皆置酒其家，¶
獻遺之。¶

# src: SHIJI 28.67.6 1390/91; Wang Liqi 993; Takigawa 59; tr. Watson 1993, Han, vol.2 p. 33
# dating: 6220
於是天子又刻玉印曰¶
「天道將軍」，¶
使使衣羽衣，¶
夜
立白茅上，¶
五利將軍亦衣羽衣，¶
夜立白茅上受印，¶
以示不臣也。¶
而佩¶「天道」者，
且為天子道天神也。¶

# src: SHIJI 28.67.7 1390/91; Wang Liqi 993; Takigawa 59; tr. Watson 1993, Han, vol.2 p. 33
# dating: 6220
於是五利常夜祠其家，¶
欲以下神。¶
神未至而百鬼集矣，¶
然頗能使之。¶

# src: SHIJI 28.67.8 1390/91; Wang Liqi 993; Takigawa 59; tr. Watson 1993, Han, vol.2 p. 33
# dating: 6220
其後裝治行，¶
東入海，¶
求其師云。¶
大見數月，¶
佩六印，¶
貴震天下，¶
而海上燕齊之閒，¶
莫不搤捥
而自言有禁方，¶
能神僊矣。

# src: SHIJI 28.68.1 1392; Wang Liqi 993; Takigawa 61 ; tr. Watson 1993, Han, vol.2 p. 33
# dating: 6220
<pb:KR2a0001_tls_300-632a>¶
其夏六月中，¶
汾陰巫錦為民祠
魏脽后土營旁，¶
見地如鉤狀，¶
掊視得鼎。¶
鼎大異於眾鼎，¶

# src: SHIJI 28.68.2 1392; Wang Liqi 993; Takigawa 61 ; tr. Watson 1993, Han, vol.2 p. 34
# dating: 6220
文鏤無款識，¶
怪之，¶
言吏。¶
吏告河東太守勝，¶
勝以聞。¶
天子使使驗問巫
得鼎

# src: SHIJI 28.68.3 1392; Wang Liqi 993; Takigawa 61 ; tr. Watson 1993, Han, vol.2 p. 34
# dating: 6220
無姦詐，¶
乃以禮祠，¶
迎鼎至甘泉，¶
從行，¶
上薦之。¶
至中山，¶
曣，¶
有黃雲蓋焉。¶

# src: SHIJI 28.68.4 1392; Wang Liqi 993; Takigawa 61 ; tr. Watson 1993, Han, vol.2 p. 34
# dating: 6220
有麃過，¶
上自射之，¶
因以祭云。¶
至長安，¶
公卿大夫皆議
請尊寶鼎。¶

# src: SHIJI 28.68.5 1392; Wang Liqi 994; Takigawa 61 ; tr. Watson 1993, Han, vol.2 p. 34
# dating: 6220
天子曰：¶
「閒者河溢，¶
歲數不登，¶
故巡祭后土，¶
祈為百姓育穀。¶
今歲豐廡
未報，¶
鼎曷為出哉？」¶

# src: SHIJI 28.68.6 1392; Wang Liqi 994; Takigawa 61 ; tr. Watson 1993, Han, vol.2 p. 34
# dating: 6220
有司皆曰：¶
「聞昔泰帝興神鼎一，¶
一者壹統，¶
天地萬物所繫終也。¶
黃帝作寶鼎三，¶
象天地人。¶
禹收九牧之金，¶
鑄九鼎。¶

# src: SHIJI 28.68.7 1392; Wang Liqi 994; Takigawa 61 ; tr. Watson 1993, Han, vol.2 p. 34
# dating: 6220
皆嘗亨
鬺上帝鬼神。¶
遭聖則興，¶
鼎遷于夏商。¶
周德衰，¶
宋之社亡，¶

# src: SHIJI 28.68.8 1392; Wang Liqi 994; Takigawa 61 ; tr. Watson 1993, Han, vol.2 p. 34
# dating: 6220
鼎乃淪沒，¶
伏而不見。¶
《頌》云¶
『自堂徂基，¶
自羊徂牛；¶
鼐鼎及鼒，¶
不吳不驁，¶
胡考之休』。¶

# src: SHIJI 28.68.9 1392; Wang Liqi 994;Takigawa 61; tr. Watson 1993, Han, vol.2 p. 34
# dating: 6220
今鼎至甘泉，¶
光潤龍變，¶
承休無疆。¶
合茲中山，¶
有黃白雲降蓋，¶
若獸為符，¶

# src: SHIJI 28.68.10 1392; Wang Liqi 994; Takigawa 61 ; tr. Watson 1993, Han, vol.2 p. 34
# dating: 6220
路弓乘矢，¶
集獲壇下，¶
報祠大享。¶
唯受命而帝者
心知其意
而合德焉。¶
鼎宜見於祖禰，¶
藏於帝廷，¶
以合明應。」¶
制曰：「可。」<pb:KR2a0001_tls_300-633a>¶

# src: SHIJI 28.69.1 1393/94; Wang Liqi 994; Takigawa 63; tr. Watson 1993, Han, vol.2 p. 34
# dating: 6220
入海求蓬萊者，¶
言蓬萊不遠，¶
而不能至者，¶
殆不見其氣。¶
上乃遣望氣佐
候其氣云。

# src: SHIJI 28.70.1 1393/94; Wang Liqi 994; Takigawa 63; tr. Watson 1993, Han, vol.2 p. 34
# dating: 6220
<pb:KR2a0001_tls_300-634a>¶
其秋，¶
上幸雍，¶
且郊。¶
或曰¶
「五帝，¶
太一之佐也，¶
宜立太一
而上親郊之」。¶
上疑未定。¶

# src: SHIJI 28.70.2 1393/94; Wang Liqi 994; Takigawa 63; tr. Watson 1993, Han, vol.2 p. 35
# dating: 6220
齊人公孫卿曰：¶
「今年得寶鼎，¶
其冬辛巳朔旦冬至，¶
與黃帝時等。」¶

# src: SHIJI 28.70.3 1393/94; Wang Liqi 994; Takigawa 63; tr. Watson 1993, Han, vol.2 p. 36
# dating: 6220
卿有札書曰：¶
「黃帝得寶鼎宛朐，¶
問於鬼臾區。¶
鬼臾區對曰：¶
『黃帝得寶鼎神策，¶
是歲己酉朔旦冬至，¶
得天之紀，¶
終而復始。』¶

# src: SHIJI 28.70.4 1393/94; Wang Liqi 994; Takigawa 63; tr. Watson 1993, Han, vol.2 p. 36
# dating: 6220
於是黃帝迎日推策，¶
後率二十歲
復朔旦冬至，¶
凡二十推，¶
三百八十年，¶
黃帝僊登于天。」¶
卿因所忠欲奏之。¶

# src: SHIJI 28.70.5 1393/94; Wang Liqi 994; Takigawa 63; tr. Watson 1993, Han, vol.2 p. 36
# dating: 6220
所忠視其書不經，¶
疑其妄書，¶
謝曰：¶
「寶鼎事已決矣，¶
尚何以為！」¶
卿因嬖人奏之。¶
上大說，¶
乃召問卿。¶
對曰：¶
「受此書申公，¶
申公已死。」¶

# src: SHIJI 28.70.6 1393/94; Wang Liqi 994; Takigawa 63; tr. Watson 1993, Han, vol.2 p. 36
# dating: 6220
上曰：「申公何人也？」¶
卿曰：¶
「申公，¶齊人。¶
與安期生通，¶
受黃帝言，¶
無書，¶
獨有此鼎書。¶
曰¶

# src: SHIJI 28.70.7 1393/94; Wang Liqi 994; Takigawa 63; tr. Watson 1993, Han, vol.2 p. 36
# dating: 6220
『漢興
復當黃帝之時』。¶
曰¶
『漢之聖者在高祖之孫且曾孫也。¶
寶鼎出而與神通，¶
封禪。¶

# src: SHIJI 28.70.8 1393/94; Wang Liqi 995; Takigawa 63; tr. Watson 1993, Han, vol.2 p. 36
# dating: 6220
封禪七十二王，¶
唯黃帝得上泰山封』。¶
申公曰：¶
『漢主亦當上封，¶
上封則能僊登天矣。¶
黃帝時萬諸侯，¶
而神靈之封居七千。¶

# src: SHIJI 28.70.9 1393/94; Wang Liqi 995; Takigawa 63; tr. Watson 1993, Han, vol.2 p. 37
# dating: 6220
天下名山八，¶
而三在蠻夷，¶
五在中國。¶
中國華山、首山、¶
太室、¶泰山、東萊，¶
此五山黃帝之所常游，¶
與神會。¶

# src: SHIJI 28.70.10 1393/94; Wang Liqi 995; Takigawa 63; tr. Watson 1993, Han, vol.2 p. 37
# dating: 6220
黃帝且戰
且學僊。¶
患百姓非其道者，¶
乃斷斬非鬼神者。¶
百餘歲然後得與神通。¶
黃帝郊雍上帝，¶
宿三月。¶

# src: SHIJI 28.70.11 1393/94; Wang Liqi 995; Takigawa 63; tr. Watson 1993, Han, vol.2 p. 37
# dating: 6220
鬼臾區號大鴻，¶
死葬雍，¶
故鴻冢是也。¶
其後黃帝接萬靈
明廷。¶
明廷者，¶
甘泉也。¶
所謂寒門者，¶
谷口也。¶
黃帝采首山銅，¶
鑄鼎於荊山下。¶

# src: SHIJI 28.70.12 1393/94; Wang Liqi 995; Takigawa 63; tr. Watson 1993, Han, vol.2 p. 37
# dating: 6220
鼎既成，¶
有龍垂胡䫇下迎黃帝。¶
黃帝上騎，¶
群臣後宮從上者
七十餘人，¶
龍乃上去。¶
餘小臣不得上，¶
乃悉持龍䫇，¶
龍䫇拔，¶
墮，
墮黃帝之弓。¶

# src: SHIJI 28.70.13 1393/94; Wang Liqi 995; Takigawa 63; tr. Watson 1993, Han, vol.2 p. 37
# dating: 6220
百姓仰望黃帝既上天，¶
乃抱其弓與胡䫇號，¶
故後世因名其處
曰鼎湖，¶
其弓曰烏號。』」¶
於是天子曰：¶
「嗟乎！¶
吾誠得如黃帝，¶
吾視去事子如脫躧耳。」¶
乃拜卿為郎，¶
東使候神於太室。

# src: SHIJI 28.71.1 1394; Wang Liqi 995; Takigawa 66; tr. Watson 1993, Han, vol.2 p. 37
# dating: 6220
<pb:KR2a0001_tls_300-635a>¶
上遂郊雍，¶
至隴西，¶
西登崆峒，¶
幸甘泉。¶
令祠官寬舒等
具太一祠壇，¶
祠壇放薄忌太一壇，¶
壇三垓。¶
五帝壇環居其下，¶
各如其方，¶
黃帝西南，¶

# src: SHIJI 28.71.2 1394; Wang Liqi 995; Takigawa 66; tr. Watson 1993, Han, vol.2 p. 38
# dating: 6220
除八通鬼道。¶
太一，¶
其所用如雍一畤物，¶
而加醴棗脯之屬，¶
殺一貍牛
以為俎豆牢具。¶
而五帝獨有俎豆醴進。¶
其下四方地，¶
為醊食群神從者及北斗云。¶

# src: SHIJI 28.71.3 1394; Wang Liqi 995; Takigawa 66; tr. Watson 1993, Han, vol.2 p. 38
# dating: 6220
已祠，¶
胙餘皆燎之。¶
其牛色白，¶
鹿居其中，¶
彘在鹿中，¶
水而洎之。¶

# src: SHIJI 28.71.4 1394; Wang Liqi 995; Takigawa 66; tr. Watson 1993, Han, vol.2 p. 38
# dating: 6220
祭日以牛，¶
祭月以羊彘特。¶
太一祝宰
則衣紫及繡。¶
五帝各如其色，¶
日赤，¶
月白。

# src: SHIJI 28.72.1 1394; Wang Liqi 995; Takigawa 68; tr. Watson 1993, Han, vol.2 p. 38
# dating: 6220
<pb:KR2a0001_tls_300-636a>¶
十一月辛巳朔旦
冬至，¶
昧爽，¶
天子始郊拜太一。¶
朝朝日，¶
夕夕月，¶則揖；¶

# src: SHIJI 28.72.2 1394; Wang Liqi 996; Takigawa 68; tr. Watson 1993, Han, vol.2 p. 38
# dating: 6220
而見太一如雍郊禮。¶
其贊饗曰：¶
「天始
以寶鼎神策授皇帝，¶
朔而又朔，¶
終而復始，¶
皇帝敬拜見焉。」¶

# src: SHIJI 28.72.3 1395; Wang Liqi 996; Takigawa 68; tr. Watson 1993, Han, vol.2 p. 38
# dating: 6220
而衣上黃。¶
其祠列火滿壇，¶
壇旁亨炊具。¶
有司云「祠上
有光焉」。¶
公卿言¶

# src: SHIJI 28.72.4 1395; Wang Liqi 996; Takigawa 68; tr. Watson 1993, Han, vol.2 p. 38
# dating: 6220
「皇帝始郊
見太一雲陽，¶
有司奉瑄玉
嘉牲薦饗。¶
是夜有美光，¶
及晝，¶
黃氣上屬天」。¶
太史公、祠官寬舒等
曰：¶

# src: SHIJI 28.72.5 1395; Wang Liqi 996; Takigawa 68; tr. Watson 1993, Han, vol.2 p. 39
# dating: 6220
「神靈之休，¶
祐福兆祥，¶
宜因此地光域立太畤壇
以明應。¶
令太祝領，¶
秋及臘閒祠。¶
三歲天子一郊見。」<pb:KR2a0001_tls_300-637a>¶

# src: SHIJI 28.73.1 1395; Wang Liqi 996; Takigawa 69; tr. Watson 1993, Han, vol.2 p. 39
# dating: 6220
其秋，¶
為伐南越，¶
告禱太一。¶
以牡荊畫幡
日月北斗登龍，¶
以象太一三星，¶
為太一鋒，¶
命曰「靈旗」。¶
為兵禱，¶
則太史奉以指所伐國。¶

# src: SHIJI 28.73.2 1395; Wang Liqi 996; Takigawa 69; tr. Watson 1993, Han, vol.2 p. 39
# dating: 6220
而五利將軍
使不敢入海，¶
之泰山祠。¶
上使人
隨驗，¶
實毋所見。¶
五利妄言見其師，¶
其方盡，¶
多不讎。¶
上乃誅五利。

# src: SHIJI 28.74.1 1396; Wang Liqi 996; Takigawa 69; tr. Watson 1993, Han, vol.2 p. 39
# dating: 6220
<pb:KR2a0001_tls_300-638a>¶
其冬，¶
公孫卿候神河南，¶
言見僊人跡
緱氏城上，¶
有物如雉，¶
往來城上。¶
天子親幸緱氏城視跡。¶
問卿：¶
「得毋效文成、五利乎？」¶

# src: SHIJI 28.74.2 1396; Wang Liqi 996; Takigawa 69; tr. Watson 1993, Han, vol.2 p. 39
# dating: 6220
卿曰：¶
「僊者非有求人主，¶
人主者求之。¶
其道非少寬假，¶
神不來。¶
言神事，¶
事如迂誕，¶
積以歲
乃可致也。」¶

# src: SHIJI 28.74.3 1396; Wang Liqi 996; Takigawa 69; tr. Watson 1993, Han, vol.2 p. 40
# dating: 6220
於是郡國各除道，¶
繕治宮觀
名出神祠所，¶
以望幸也矣。

# src: SHIJI 28.75.1 1396; Wang Liqi 996; Takigawa 70; tr. Watson 1993, Han, vol.2 p. 40
# dating: 6220
其春，¶
既滅南越，¶
上有嬖臣李延年
以好音見。¶
上善之，¶
下公卿議，¶

# src: SHIJI 28.75.2 1396; Wang Liqi 996; Takigawa 70; tr. Watson 1993, Han, vol.2 p. 40
# dating: 6220
曰：¶
「民閒祠¶
尚有鼓舞樂，¶
今郊祀而無樂，¶
豈稱乎？」¶
公卿曰：「古者¶
祠天地皆有樂，¶
而神祇可得而禮。」¶

# src: SHIJI 28.75.3 1396; Wang Liqi 996; Takigawa 70; tr. Watson 1993, Han, vol.2 p. 40
# dating: 6220
或曰：¶
「太帝使素女¶
鼓五十弦瑟，¶
悲，¶
帝禁不止，¶
故破其瑟¶
為二十五弦。」¶

# src: SHIJI 28.75.4 1396; Wang Liqi 996; Takigawa 70; tr. Watson 1993, Han, vol.2 p. 40
# dating: 6220
於是塞南越，¶
禱祠太一、后土，¶
始用樂舞，¶
益召歌兒，¶
作二十五弦及空侯琴瑟
自此起。

# src: SHIJI 28.76.1 1396; Wang Liqi 996; Takigawa 71; tr. Watson 1993, Han, vol.2 p. 40
# dating: 6220
<pb:KR2a0001_tls_300-640a>¶
其來年冬，¶
上議曰：¶
「古者先振兵
澤旅，¶
然后封禪。」¶
乃遂北巡朔方，¶
勒兵十餘萬，¶
還祭黃帝冢橋山，¶
釋兵須如。¶

# src: SHIJI 28.76.2 1396; Wang Liqi 996; Takigawa 71; tr. Watson 1993, Han, vol.2 p. 40
# dating: 6220
上曰：¶「吾聞黃帝不死，¶
今有冢，何也？」¶
或對曰：¶
「黃帝已僊上天，¶
群臣葬其衣冠。」¶
既至甘泉，¶
為且用事泰山，¶
先類祠太一。

# src: SHIJI 28.77.1 1397/99; Wang Liqi 997; Takigawa 71; tr. Watson 1993, Han, vol.2 p. 41
# dating: 6220
<pb:KR2a0001_tls_300-641a>¶
自得寶鼎，¶
上與公卿諸生
議封禪。¶
封禪用希
曠絕，¶
莫知其儀禮，¶
而群儒采封禪《尚書》、¶
《周官》、《王制》之
望祀射牛事。¶

# src: SHIJI 28.77.2 1397/99; Wang Liqi 997; Takigawa 71; tr. Watson 1993, Han, vol.2 p. 41
# dating: 6220
齊人丁公年九十餘，¶
曰：¶
「封禪者，¶
合不死之名也。¶
秦皇帝不得上封。¶
陛下必欲上，¶
稍上即無風雨，¶
遂上封矣。」¶

# src: SHIJI 28.77.3 1397/99; Wang Liqi 997; Takigawa 71; tr. Watson 1993, Han, vol.2 p. 41
# dating: 6220
上於是乃令諸儒
習射牛，¶
草封禪儀。¶
數年，¶
至且行。¶
天子既聞公孫卿及方士之言，¶
黃帝以上封禪，¶
皆致怪物與神通，¶

# src: SHIJI 28.77.4 1397/99; Wang Liqi 997; Takigawa 71; tr. Watson 1993, Han, vol.2 p. 41
# dating: 6220
欲放黃帝以上
接神僊人蓬萊士，¶
高世
比德於九皇，¶
而頗采儒術
以文之。¶
群儒既已不能
辨明封禪事，¶
又牽拘於《詩》《書》古文而不能騁。¶

# src: SHIJI 28.77.5 1397/99; Wang Liqi 997; Takigawa 71; tr. Watson 1993, Han, vol.2 p. 41
# dating: 6220
上為封禪祠器
示群儒，¶
群儒或曰¶
「不與古同」，¶
徐偃又曰：¶
「太常諸生行禮
不如魯善」，¶

# src: SHIJI 28.77.6 1397/99; Wang Liqi 997; Takigawa 71; tr. Watson 1993, Han, vol.2 p. 41
# dating: 6220
周霸屬圖封禪事，¶
於是上絀偃、霸，
而盡罷諸儒
不用。

# src: SHIJI 28.78.1 1397/99; Wang Liqi 997; Takigawa 73; tr. Watson 1993, Han, vol.2 p. 42
# dating: 6220
<pb:KR2a0001_tls_300-642a>¶
三月，¶
遂東幸緱氏，¶
禮登中嶽太室。¶
從官在出下
聞若有言¶
「萬歲」云。

# src: SHIJI 28.78.2 1397/99; Wang Liqi 997; Takigawa 73; tr. Watson 1993, Han, vol.2 p. 42
# dating: 6220
問上，¶
上不言；¶
問下，¶
下不言。¶
於是以三百戶封
太室奉祠，¶
命曰崇高邑。¶

# src: SHIJI 28.78.3 1397/99; Wang Liqi 997; Takigawa 73; tr. Watson 1993, Han, vol.2 p. 42
# dating: 6220
東上泰山，¶
泰山之草木葉未生，¶
乃令人上石
立之泰山巔。

# src: SHIJI 28.79.1 1397/99; Wang Liqi 997; Takigawa 74; tr. Watson 1993, Han, vol.2 p. 42
# dating: 6220
<pb:KR2a0001_tls_300-643a>¶
上遂東巡海上，¶
行禮祠八神。¶
齊人
之上疏言神怪奇方者
以萬數，¶
然無驗者。¶

# src: SHIJI 28.79.2 1397/99; Wang Liqi 997; Takigawa 74; tr. Watson 1993, Han, vol.2 p. 42
# dating: 6220
乃益發船，¶
令言海中神山者數千人
求蓬萊神人。¶
公孫卿持節
常先行候名山，¶

# src: SHIJI 28.79.3 1397/99; Wang Liqi 997; Takigawa 74; tr. Watson 1993, Han, vol.2 p. 42
# dating: 6220
至東萊，¶
言夜見大人，¶
長數丈，¶
就之則不見，¶
見其跡甚大，¶
類禽獸云。¶

# src: SHIJI 28.79.4 1397/99; Wang Liqi 997; Takigawa 74; tr. Watson 1993, Han, vol.2 p. 42
# dating: 6220
群臣有言見一老父
牽狗，¶
言¶「吾欲見巨公」，¶
已忽不見。¶
上即見大跡，¶
未信，¶
乃群臣有言老父，¶
則大以為僊人也。¶
宿留海上，¶
予方士傳車
及閒使求僊人以千數。

# src: SHIJI 28.80.1 1397/99; Wang Liqi 997; Takigawa 74; tr. Watson 1993, Han, vol.2 p. 43
# dating: 6220
<pb:KR2a0001_tls_300-644a>¶
四月，¶
還至奉高。¶
上念諸儒
及方士言封禪
人人殊，¶
不經，¶
難施行。¶
天子至梁父，¶
禮祠地主。¶
乙卯，¶
令侍中儒者皮弁薦紳，¶
射牛行事。¶

# src: SHIJI 28.80.2 1397/99; Wang Liqi 997; Takigawa 74; tr. Watson 1993, Han, vol.2 p. 43
# dating: 6220
封泰山下東方，¶
如郊祠太一之禮。¶
封廣丈二尺，¶
高九尺，¶
其下則有玉牒書，¶
書祕。¶

# src: SHIJI 28.80.3 1397/99; Wang Liqi 997; Takigawa 74; tr. Watson 1993, Han, vol.2 p. 43
# dating: 6220
禮畢，¶
天子獨與侍中奉車子侯
上泰山，¶
亦有封。¶
其事皆禁。¶

# src: SHIJI 28.80.4 1397/99; Wang Liqi 998; Takigawa 74; tr. Watson 1993, Han, vol.2 p. 43
# dating: 6220
明日，¶
下陰道。¶
丙辰，¶
禪泰山下阯東北肅然山，¶
如祭后土禮。¶
天子皆親拜見，¶
衣上黃
而盡用樂焉。¶

# src: SHIJI 28.80.5 1397/99; Wang Liqi 998; Takigawa 74; tr. Watson 1993, Han, vol.2 p. 43
# dating: 6220
江淮閒一茅三脊
為神藉。¶
五色土益雜封。¶

# src: SHIJI 28.80.6 1397/99; Wang Liqi 998; Takigawa 74; tr. Watson 1993, Han, vol.2 p. 43
# dating: 6220
縱遠方奇獸蜚禽
及白雉諸物，¶
頗以加禮。¶
兕牛犀象之屬不用。¶
皆至泰山祭后土。¶
封禪祠；¶
其夜若有光，¶
晝有白雲起封中。

# src: SHIJI 28.i1.1 1397/99; Wang Liqi 998; Takigawa 76; tr. Watson 1993, Han, vol.2 p. 43
# dating: 6220
<pb:KR2a0001_tls_300-645a>¶
天子從禪還，¶
坐明堂，¶
群臣更上壽。¶
於是制詔御史：¶

# src: SHIJI 28.i1.2 1397/99; Wang Liqi 998; Takigawa 76; tr. Watson 1993, Han, vol.2 p. 44
# dating: 6220
「朕以眇眇之身
承至尊，¶
兢兢焉懼不任。¶
維德菲薄，¶
不明于禮樂。¶
脩祠太一，¶
若有象景光，¶
㞕如有望，¶
震於怪物，¶
欲止不敢，¶

# src: SHIJI 28.i1.3 1397/99; Wang Liqi 998; Takigawa 76; tr. Watson 1993, Han, vol.2 p. 44
# dating: 6220
遂登封太山，¶
至于梁父，¶
而後禪肅然。¶
自新，¶
嘉與士大夫更始，¶
賜民百戶牛一
酒十石，¶
加年八十孤寡布帛二匹。¶
復博、¶奉高、¶蛇丘、歷城，¶
無出今年租稅。¶

# src: SHIJI 28.i1.4 1397/99; Wang Liqi 998; Takigawa 76; tr. Watson 1993, Han, vol.2 p. 44
# dating: 6220
其大赦天下，¶
如乙卯赦令。¶
行所過毋有復作。¶
事在二年前，¶
皆勿聽治。」¶

# src: SHIJI 28.i1.5 1397/99; Wang Liqi 998; Takigawa 76; tr. Watson 1993, Han, vol.2 p. 44
# dating: 6220
又下詔曰：¶
「古者天子
五載一巡狩，¶
用事泰山，¶
諸侯有朝宿地。¶
其令諸侯
各治邸泰山下。」<pb:KR2a0001_tls_300-646a>¶

# src: SHIJI 28.i2.1 1397/99; Wang Liqi 998; Takigawa 76; tr. Watson 1993, Han, vol.2 p. 44
# dating: 6220
天子既已封泰山，¶
無風雨災，¶
而方士更言
蓬萊諸神若將可得，¶

# src: SHIJI 28.i2.2 1397/99; Wang Liqi 998; Takigawa 77; tr. Watson 1993, Han, vol.2 p. 44
# dating: 6220
於是上欣然
庶幾遇之，¶
乃復東至海上望，¶
冀遇蓬萊焉。¶
奉車子侯
暴病，¶
一日死。¶

# src: SHIJI 28.i2.3 1397/99; Wang Liqi 998; Takigawa 77; tr. Watson 1993, Han, vol.2 p. 44
# dating: 6220
上乃遂去，¶
並海上，¶
北至碣石，¶
巡自遼西，¶
歷北邊至九原。¶
五月，¶
反至甘泉。¶

# src: SHIJI 28.i2.4 1397/99; Wang Liqi 998; Takigawa 77; tr. Watson 1993, Han, vol.2 p. 45
# dating: 6220
有司言寶鼎出
為元鼎，¶
以今年
為元封元年。

# src: SHIJI 28.i3.1 1397/99; Wang Liqi 998; Takigawa 78; tr. Watson 1993, Han, vol.2 p. 45
# dating: 6220
<pb:KR2a0001_tls_300-647a>¶
其秋，¶
有星茀于東井。¶
後十餘日，¶
有星茀于三能。¶
望氣王朔言：¶
「候獨見填星出如瓜，¶
食頃復入焉。」¶
有司皆曰：¶
「陛下建漢家封禪，¶
天其報德星云。」<pb:KR2a0001_tls_300-648a>¶

# src: SHIJI 28.i4.1 1399/1400; Wang Liqi 999; Takigawa 78; tr. Watson 1993, Han, vol.2 p. 45
# dating: 6220
其來年冬，¶
郊雍五帝。¶
還，
拜祝祠太一。¶
贊饗曰：¶
「德星昭衍，¶
厥維休祥。¶
壽星仍出，¶
淵耀光明。¶
信星昭見，¶
皇帝敬拜太祝之享。」<pb:KR2a0001_tls_300-649a>¶

# src: SHIJI 28.85.1 1399/1400; Wang Liqi 999; Takigawa 79; tr. Watson 1993, Han, vol.2 p. 45
# dating: 6220
其春，¶
公孫卿言
見神人東萊山，¶
若云¶
「欲見天子」。¶
天子於是幸緱氏城，¶
拜卿為中大夫。¶
遂至東萊，¶
宿留之數日，¶
無所見，¶
見大人跡云。¶

# src: SHIJI 28.85.2 1399/1400; Wang Liqi 999; Takigawa 79; tr. Watson 1993, Han, vol.2 p. 45
# dating: 6220
復遣方士
求神怪采芝藥以千數。¶
是歲旱。¶
於是天子既出無名，¶
乃禱萬里沙，¶
過祠泰山。¶
還至瓠子，¶
自臨塞決河，¶

# src: SHIJI 28.85.3 1399/1400; Wang Liqi 999; Takigawa 79; tr. Watson 1993, Han, vol.2 p. 46
# dating: 6220
留二日，¶
沈祠而去。¶
使二卿將卒
塞決河，¶
徙二渠，¶
復禹之故跡焉。

# src: SHIJI 28.86.1 1399/1400; Wang Liqi 999; Takigawa 79; tr. Watson 1993, Han, vol.2 p. 46
# dating: 6220
<pb:KR2a0001_tls_300-650a>¶
是時既滅兩越，¶
越人勇之乃言¶
「越人俗鬼，¶
而其祠皆見鬼，¶
數有效。¶
昔東甌王敬鬼，¶
壽百六十歲。¶
後世怠慢，¶
故衰秏」。¶

# src: SHIJI 28.86.2 1399/1400; Wang Liqi 999; Takigawa 79; tr. Watson 1993, Han, vol.2 p. 46
# dating: 6220
乃令越巫
立越祝祠，¶
安臺無壇，¶
亦祠天神
上帝百鬼，¶
而以雞卜。¶
上信之，¶
越祠雞卜始用。

# src: SHIJI 28.87.1 1399/1400; Wang Liqi 999; Takigawa 80; tr. Watson 1993, Han, vol.2 p. 46
# dating: 6220
<pb:KR2a0001_tls_300-651a>¶
公孫卿曰：¶
「仙人可見，¶
而上往常遽，¶
以故不見。¶

# src: SHIJI 28.87.2 1399/1400; Wang Liqi 999; Takigawa 80; tr. Watson 1993, Han, vol.2 p. 46
# dating: 6220
今陛下可為觀，¶
如緱城，¶
置脯棗，¶
神人宜可致也。¶
且僊人好樓居」。¶
於是上令長安
則作蜚廉桂觀，¶
甘泉則作益延壽觀，¶
使卿持節
設具
而候神人。¶

# src: SHIJI 28.87.3 1399/1400; Wang Liqi 999; Takigawa 80; tr. Watson 1993, Han, vol.2 p. 46
# dating: 6220
乃作通天莖臺，¶
置祠具其下，¶
將招來僊神人之屬。¶
於是甘泉更置前殿，¶
始廣諸宮室。¶

# src: SHIJI 28.87.4 1399/1400; Wang Liqi 999; Takigawa 80; tr. Watson 1993, Han, vol.2 p. 46
# dating: 6220
夏，
有芝生殿房內中。¶
天子為塞河，¶
興通天臺，¶
若見有光云，¶
乃下詔：¶
「甘泉房中
生芝九莖，¶
赦天下，¶
毋有復作。」<pb:KR2a0001_tls_300-652a>¶

# src: SHIJI 28.88.1 1399/1400; Wang Liqi 999; Takigawa i1; tr. Watson 1993, Han, vol.2 p. 47
# dating: 6220
其明年，¶
伐朝鮮。¶
夏，
旱。¶
公孫卿曰：¶
「黃帝時封
則天旱，¶
乾封三年。」¶
上乃下詔曰：¶
「天旱，¶
意乾封乎？¶
其令天下尊祠靈星焉。」<pb:KR2a0001_tls_300-653a>¶

# src: SHIJI 28.89.1 1400/01; Wang Liqi 999; Takigawa i1; tr. Watson 1993, Han, vol.2 p. 47
# dating: 6220
其明年，¶
上郊雍，¶
通回中道，¶
巡之。¶
春，至鳴澤，¶
從西河歸。

# src: SHIJI 28.90.1 1400/01; Wang Liqi 1000; Takigawa i1; tr. Watson 1993, Han, vol.2 p. 47
# dating: 6220
<pb:KR2a0001_tls_300-654a>¶
其明年冬，¶
上巡南郡，¶
至江陵而東。¶
登禮灊之天柱山，¶
號曰南岳。¶

# src: SHIJI 28.90.2 1400/01; Wang Liqi 1000; Takigawa i1; tr. Watson 1993, Han, vol.2 p. 47
# dating: 6220
浮江，¶
自尋陽出樅陽，¶
過彭蠡，¶
禮其名山川。¶
北至琅邪，¶
並海上。¶
四月中，¶
至奉高脩封焉。

# src: SHIJI 28.91.1 1401; Wang Liqi 1000; Takigawa i2; tr. Watson 1993, Han, vol.2 p. 47
# dating: 6220
<pb:KR2a0001_tls_300-655a>¶
初，¶天子封泰山，¶
泰山東北阯
古時有明堂處，¶
處險不敞。¶
上欲治明堂奉高旁，¶
未曉其制度。¶
濟南人公玊帶上
黃帝時明堂圖。¶
明堂圖中有一殿，¶
四面無壁，¶
以茅蓋，¶

# src: SHIJI 28.91.2 1401; Wang Liqi 1000; Takigawa i2; tr. Watson 1993, Han, vol.2 p. 47
# dating: 6220
通水，¶
圜宮垣為複道，¶
上有樓，¶
從西南入，¶
命曰昆侖，天子從之入，¶
以拜祠上帝焉。¶
於是上令
奉高作明堂汶上，¶
如帶圖。¶

# src: SHIJI 28.91.3 1401; Wang Liqi 1000; Takigawa i2; tr. Watson 1993, Han, vol.2 p. 47
# dating: 6220
及五年脩封，¶
則祠太一、五帝
於明堂上坐，¶
令高皇帝祠坐對之。¶

# src: SHIJI 28.91.4 1401; Wang Liqi 1000; Takigawa i2; tr. Watson 1993, Han, vol.2 p. 48
# dating: 6220
祠后土於下房，¶
以二十太牢。¶
天子從昆侖道入，¶
始拜明堂
如郊禮。¶
禮畢，¶
燎堂下。¶

# src: SHIJI 28.91.5 1401; Wang Liqi 1000; Takigawa i2; tr. Watson 1993, Han, vol.2 p. 48
# dating: 6220
而上又上泰山，¶
自有祕祠其巔。¶
而泰山下祠五帝，¶
各如其方，¶
黃帝
并赤帝，¶
而有司侍祠焉。¶
山上舉火，¶
下悉應之。

# src: SHIJI 28.92.1 1401; Wang Liqi 1000; Takigawa i3; tr. Watson 1993, Han, vol.2 p. 48
# dating: 6220
<pb:KR2a0001_tls_300-656a>¶
其後二歲，¶
十一月甲子
朔旦冬至，¶
推曆者以本統。¶
天子親至泰山，¶
以十一月甲子朔旦冬至日祠上帝明堂，¶
毋脩封禪。¶

# src: SHIJI 28.92.2 1401; Wang Liqi 1000; Takigawa i3; tr. Watson 1993, Han, vol.2 p. 48
# dating: 6220
其贊饗曰：¶
「天增授皇帝
太元神策，¶
周而復始。¶
皇帝敬拜太一。」¶
東至海上，¶
考入海及方士
求神者，¶
莫驗，¶
然益遣，¶
冀遇之。

# src: SHIJI 28.93.1 1402/03; Wang Liqi 1000; Takigawa i3; tr. Watson 1993, Han, vol.2 p. 48
# dating: 6220
<pb:KR2a0001_tls_300-657a>¶
十一月乙酉，¶
柏梁災。¶
十二月甲午朔，¶
上親禪高里，¶
祠后土。¶
臨勃海，¶
將以望祀蓬萊之屬，¶
冀至殊廷焉。

# src: SHIJI 28.94.1 1402/03; Wang Liqi 1000; Takigawa i4; tr. Watson 1993, Han, vol.2 p. 48
# dating: 6220
<pb:KR2a0001_tls_300-658a>¶
上還，¶
以柏梁災故，¶
朝受計甘泉。¶
公孫卿曰：¶
「黃帝就青靈臺，¶
十二日燒，¶
黃帝乃治明廷。¶
明廷，¶
甘泉也。」¶

# src: SHIJI 28.94.2 1402/03; Wang Liqi 1000; Takigawa i4; tr. Watson 1993, Han, vol.2 p. 49
# dating: 6220
方士多言
古帝王有都甘泉者。¶
其後天子
又朝諸侯甘泉，¶
甘泉作諸侯邸。¶

# src: SHIJI 28.94.3 1402/03; Wang Liqi 1001; Takigawa i4; tr. Watson 1993, Han, vol.2 p. 49
# dating: 6220
勇之乃曰：¶
「越俗有火災，¶
復起屋必以大，¶
用勝服之。」¶
於是作建章宮，¶
度為千門萬戶。¶
前殿度高未央。¶
其東則鳳闕，¶
高二十餘丈。¶
其西則唐中，¶
數十里虎圈。¶

# src: SHIJI 28.94.4 1402/03; Wang Liqi 1001; Takigawa i4; tr. Watson 1993, Han, vol.2 p. 49
# dating: 6220
其北治大池，¶
漸臺高二十餘丈，¶
命曰太液池，¶
中有蓬萊、方丈、¶
瀛洲、壺梁，¶
象海中神山龜魚之屬。¶
其南有玉堂、璧門、¶
大鳥之屬。¶
乃立神明臺、井幹樓，¶
度五十丈，¶
輦道相屬焉。

# src: SHIJI 28.95.1 1402/03; Wang Liqi 1001; Takigawa i4; tr. Watson 1993, Han, vol.2 p. 49
# dating: 6220
<pb:KR2a0001_tls_300-659a>¶
夏，¶
漢改曆，¶
以正月為歲首，¶
而色上黃，¶
官名更印章以五字，¶
為太初元年。¶
是歲，¶
西伐大宛。¶
蝗大起。¶

# src: SHIJI 28.95.2 1402/03; Wang Liqi 1001; Takigawa i4; tr. Watson 1993, Han, vol.2 p. 49
# dating: 6220
丁夫人、雒陽虞初等
以方祠詛匈奴、¶
大宛焉。

# src: SHIJI 28.96.1 1402/03; Wang Liqi 1001; Takigawa 85; tr. Watson 1993, Han, vol.2 p. 49
# dating: 6220
<pb:KR2a0001_tls_300-660a>¶
其明年，¶
有司上言
雍五畤無牢熟具，¶
芬芳不備。¶
乃令祠官
進畤犢牢具，¶

# src: SHIJI 28.96.2 1402/03; Wang Liqi 1001; Takigawa 85; tr. Watson 1993, Han, vol.2 p. 50
# dating: 6220
色食所勝，¶
而以木禺馬
代駒焉。¶
獨五月嘗駒，¶
行親郊用駒。¶
及諸名山川用駒者，¶
悉以木禺馬代。¶
行過，乃用駒。¶
他禮如故。

# src: SHIJI 28.97.1 1402/03; Wang Liqi 1001; Takigawa 85; tr. Watson 1993, Han, vol.2 p. 50
# dating: 6220
<pb:KR2a0001_tls_300-661a>¶
其明年，¶
東巡海上；¶
考神僊之屬，¶
未有驗者。¶

# src: SHIJI 28.97.2 1402/03; Wang Liqi 1001; Takigawa 85; tr. Watson 1993, Han, vol.2 p. 50
# dating: 6220
方士有言¶
「黃帝時
為五城十二樓，¶
以候神人於執期，¶
命曰迎年」。¶
上許作之
如方，¶
命曰明年。¶
上親禮祠上帝焉。

# src: SHIJI 28.98 .1 1402/03; Wang Liqi 1001; Takigawa 86; tr. Watson 1993, Han, vol.2 p. 50
# dating: 6220
<pb:KR2a0001_tls_300-662a>¶
公玊帶曰：¶
「黃帝時
雖封泰山，¶
然風后、¶封巨、岐伯
令黃帝封東泰山，¶
禪凡山，¶
合符，¶
然后不死焉。」¶

# src: SHIJI 28.98.2 1402/03; Wang Liqi 1001; Takigawa 86; tr. Watson 1993, Han, vol.2 p. 50
# dating: 6220
天子既令設祠具，¶
至東泰山，¶
〔東泰山卑小，¶
不稱其聲，¶
乃令祠官禮之，¶
而不封禪焉。¶

# src: SHIJI 28.98.3 1402/03; Wang Liqi 1001; Takigawa 86; tr. Watson 1993, Han, vol.2 p. 50
# dating: 6220
其後令帶奉祠候神物。¶
夏，
遂還泰山，¶
脩五年之禮
如前，¶
而加以禪祠石閭。¶
石閭者，¶
在泰山下阯南方，¶
方士多言
此僊人之閭也，¶
故上親禪焉。

# src: SHIJI 28.99.1 1402/03; Wang Liqi 1002; Takigawa 86; tr. Watson 1993, Han, vol.2 p. 51
# dating: 6220
<pb:KR2a0001_tls_300-663a>¶
其後五年，¶
復至泰山脩封。¶
還過祭恆山。

# src: SHIJI 28.100.1 1402/03; Wang Liqi 1002; Takigawa 86; tr. Watson 1993, Han, vol.2 p. 51
# dating: 6220
<pb:KR2a0001_tls_300-664a>¶
今天子所興祠，¶
太一、后土，¶
三年親郊祠，¶

# src: SHIJI 28.100.2 1402/03; Wang Liqi 1002; Takigawa 86; tr. Watson 1993, Han, vol.2 p. 51
# dating: 6220
建漢家封禪，¶
五年一脩封。¶
薄忌太一
及三一、¶冥羊、¶馬行、赤星，¶
五，
寬舒之祠官
以歲時致禮。¶
凡六祠，¶
皆太祝領之。¶

# src: SHIJI 28.100.3 1403/04; Wang Liqi 1002; Takigawa 86; tr. Watson 1993, Han, vol.2 p. 51
# dating: 6220
至如八神諸神，¶
明年、凡山他名祠，¶
行過則祠，¶
行去則已。¶
方士所興祠，¶
各自主，¶
其人終則已，¶
祠官不主。¶
他祠皆如其故。¶
今上封禪，¶
其後十二歲而還，¶
徧於五岳、四瀆矣。¶

# src: SHIJI 28.100.4 1403/04; Wang Liqi 1002; Takigawa 86; tr. Watson 1993, Han, vol.2 p. 51
# dating: 6220
而方士之候祠神人，¶
入海求蓬萊，¶
終無有驗。¶
而公孫卿之候神者，¶
猶以大人之跡為解，¶
無有效。¶
天子益怠厭
方士之怪迂語矣，¶
然羈縻不絕，¶
冀遇其真。¶

# src: SHIJI 28.100.5 1403/04; Wang Liqi 1002; Takigawa 86; tr. Watson 1993, Han, vol.2 p. 51
# dating: 6220
自此之後，¶
方士言神祠者
彌眾，¶
然其效可睹矣。

# src: SHIJI 28.101.1 1404; Wang Liqi 1002; Takigawa 88; tr. Watson 1993, Han, vol.2 p. 51
# dating: 6220
<pb:KR2a0001_tls_300-665a>¶
太史公曰：¶
余從巡祭天地
諸神名山川
而封禪焉。¶
入壽宮侍祠神語，¶
究觀
方士祠官之意，¶

# src: SHIJI 28.101.2 1404; Wang Liqi 1002; Takigawa 88; tr. Watson 1993, Han, vol.2 p. 52
# dating: 6220
於是退而論次
自古以來用事於鬼神者，¶
具見其表裏。¶
後有君子，¶
得以覽焉。¶
若至俎豆珪幣之詳，¶
獻酬之禮，¶
則有司存。

# src: SHIJI 29.01 , ed. Zhonghuashuju p. 1405; Wang Liqi 1019; tr. Watson 1961, Vol 2, p70
# dating: 6220
<pb:KR2a0001_tls_300-666a>¶
3.7《河渠書第七》

<pb:KR2a0001_tls_300-667a>《夏書》曰：¶
禹抑洪水十三年，¶
過家不入門。¶

# src: SHIJI 29.02 , ed. Zhonghuashuju p. 1405; Wang Liqi 1019; tr. Watson 1961, Vol 2, p70
# dating: 6220
陸行載車，¶
水行載舟，¶
泥行蹈毳，¶
山行即橋。¶
以別九州，¶
隨山浚川，¶
任土作貢。¶
通九道，¶
陂九澤，¶
度九山。¶

# src: SHIJI 29.03 , ed. Zhonghuashuju p. 1405; Wang Liqi 1019; tr. Watson 1961, Vol 2, p70
# dating: 6220
然河菑衍溢，¶
害中國也尤甚。¶
唯是為務。¶
故道河自積石歷龍門，¶
南到華陰，¶
東下砥柱，¶
及孟津、雒汭，¶
至于大邳。¶

# src: SHIJI 29.04 , ed. Zhonghuashuju p. 1405; Wang Liqi 1019; tr. Watson 1961, Vol 2, p70f
# dating: 6220
於是禹以為河所從來者高，¶
水湍悍，¶
難以行平地，¶
數為敗，¶
乃厮二渠以引其河。¶
北載之高地，¶
過降水，¶
至于大陸，¶
播為九河，¶
同為逆河，¶
入于勃海。¶

# src: SHIJI 29.05 , ed. Zhonghuashuju p. 1405; Wang Liqi 1019; tr. Watson 1961, Vol 2, p71
# dating: 6220
九川既疏，¶
九澤既灑，¶
諸夏艾安，¶
功施于三代。

# src: SHIJI 29.06 , ed. Zhonghuashuju p. 1407; Wang Liqi 1020; tr. Watson 1961, Vol 2, p71
# dating: 6220
<pb:KR2a0001_tls_300-668a>¶
自是之後，¶
滎陽下引河東南為鴻溝，¶
以通宋、¶鄭、陳、¶蔡、曹、衛，
與濟、¶汝、淮、泗會。¶
于楚，¶
西方則通渠漢水、雲夢之野，¶
東方則通鴻溝江淮之閒。¶

# src: SHIJI 29.07 , ed. Zhonghuashuju p. 1407; Wang Liqi 1020; tr. Watson 1961, Vol 2, p71
# dating: 6220
於吳，¶
則通渠三江、五湖。¶
於齊，¶
則通菑濟之閒。¶
於蜀，¶
蜀守冰鑿離碓，¶
辟沫水之害，¶
穿二江成都之中。¶

# src: SHIJI 29.08 , ed. Zhonghuashuju p. 1407; Wang Liqi 1020; tr. Watson 1961, Vol 2, p71
# dating: 6220
此渠皆可行舟，¶
有餘則用溉浸，¶
百姓饗其利。¶
至于所過，¶
往往引其水益用溉田疇之渠，¶
以萬億計，¶
然莫足數也。

# src: SHIJI 29.09 , ed. Zhonghuashuju p. 1408#1; Wang Liqi 1021; tr. Watson 1961, Vol 2, p71
# dating: 6220
<pb:KR2a0001_tls_300-669a>¶
西門豹引漳水溉鄴，¶
以富魏之河內。

# src: SHIJI 29.10 , ed. Zhonghuashuju p. 1408#2; Wang Liqi 1021; tr. Watson 1961, Vol 2, p71f
# dating: 6220
<pb:KR2a0001_tls_300-670a>¶
而韓聞秦之好興事，¶
欲罷之，¶
毋令東伐，¶
乃使水工鄭國閒說秦，¶
令鑿涇水自中山西邸瓠口為渠，¶
並北山東注洛三百餘里，¶
欲以溉田。¶

# src: SHIJI 29.11 , ed. Zhonghuashuju p. 1408#2; Wang Liqi 1021; tr. Watson 1961, Vol 2, p72
# dating: 6220
中作而覺，¶
秦欲殺鄭國。¶
鄭國曰：¶
「始臣為閒，¶
然渠成亦秦之利也。」¶

# src: SHIJI 29.12 , ed. Zhonghuashuju p. 1408#2; Wang Liqi 1021; tr. Watson 1961, Vol 2, p72
# dating: 6220
秦以為然，¶
卒使就渠。¶
渠就，¶
用注填閼之水，¶
溉澤鹵之地四萬餘頃，¶
收皆畝一鐘。¶

# src: SHIJI 29.13 , ed. Zhonghuashuju p. 1408#2; Wang Liqi 1021; tr. Watson 1961, Vol 2, p72
# dating: 6220
於是關中為沃野，¶
無凶年，¶
秦以富彊，¶
卒并諸侯，¶
因命曰鄭國渠。

# src: SHIJI 29.14 , ed. Zhonghuashuju p. 1409#1; Wang Liqi 1021; tr. Watson 1961, Vol 2, p72
# dating: 6220
<pb:KR2a0001_tls_300-671a>¶
漢興三十九年，¶
孝文時河決酸棗，¶
東潰金隄，¶
於是東郡大興卒塞之。

# src: SHIJI 29.15 , ed. Zhonghuashuju p. 1409#2; Wang Liqi 1022; tr. Watson 1961, Vol 2, p72
# dating: 6220
<pb:KR2a0001_tls_300-672a>¶
其後四十有餘年，¶
今天子元光之中，¶
而河決於瓠子，¶
東南注鉅野，¶
通於淮、泗。
於是天子使汲黯、鄭當時興人徒塞之，¶
輒復壞。¶

# src: SHIJI 29.16 , ed. Zhonghuashuju p. 1409#2; Wang Liqi 1022; tr. Watson 1961, Vol 2, p72f
# dating: 6220
是時武安侯田蚡為丞相，¶
其奉邑食鄃。¶
鄃居河北，¶
河決而南則鄃無水菑，¶
邑收多。¶
蚡言於上曰：¶
「江河之決皆天事，¶
未易以人力為彊塞，¶
塞之未必應天。」¶

# src: SHIJI 29.17 , ed. Zhonghuashuju p. 1409#2; Wang Liqi 1022; tr. Watson 1961, Vol 2, p73
# dating: 6220
而望氣用數者亦以為然。¶
於是天子久之不事復塞也。

# src: SHIJI 29.18 , ed. Zhonghuashuju p. 1409-1410; Wang Liqi 1022; tr. Watson 1961, Vol 2, p73
# dating: 6220
<pb:KR2a0001_tls_300-673a>¶
是時鄭當時為大農，¶
言曰：¶
「異時關東漕粟從渭中上，¶
度六月而罷，¶
而漕水道九百餘里，¶
時有難處。¶

# src: SHIJI 29.19 , ed. Zhonghuashuju p. 1409-1410; Wang Liqi 1022; tr. Watson 1961, Vol 2, p73
# dating: 6220
引渭穿渠起長安，¶
並南山下，¶
至河三百餘里，¶
徑，
易漕，¶
度可令三月罷；¶

# src: SHIJI 29.20 , ed. Zhonghuashuju p. 1409-1410; Wang Liqi 1022; tr. Watson 1961, Vol 2, p73
# dating: 6220
而渠下民田萬餘頃，¶
又可得以溉田：¶
此損漕省卒，¶
而益肥關中之地，¶
得穀。」¶

# src: SHIJI 29.21 , ed. Zhonghuashuju p. 1409-1410; Wang Liqi 1022; tr. Watson 1961, Vol 2, p73
# dating: 6220
天子以為然，¶
令齊人水工徐伯表，¶
悉發卒數萬人穿漕渠，¶
三歲而通。¶
通，
以漕，¶
大便利。¶
其後漕稍多，¶
而渠下之民頗得以溉田矣。

# src: SHIJI 29.22 , ed. Zhonghuashuju p. 1410; Wang Liqi 1022; tr. Watson 1961, Vol 2, p73f
# dating: 6220
<pb:KR2a0001_tls_300-674a>¶
其後河東守番係言：¶
「漕從山東西，¶
歲百餘萬石，¶
更砥柱之限，¶
敗亡甚多，¶
而亦煩費。¶
穿渠引汾溉皮氏、汾陰下，¶
引河溉汾陰、蒲坂下，¶
度可得五千頃。¶

# src: SHIJI 29.23 , ed. Zhonghuashuju p. 1410; Wang Liqi 1022f; tr. Watson 1961, Vol 2, p74
# dating: 6220
五千頃故盡河壖棄地，¶
民茭牧其中耳，¶
今溉田之，¶
度可得穀二百萬石以上。¶
穀從渭上，¶
與關中無異，¶
而砥柱之東可無復漕。」¶

# src: SHIJI 29.24 , ed. Zhonghuashuju p. 1410; Wang Liqi 1023; tr. Watson 1961, Vol 2, p74
# dating: 6220
天子以為然，¶
發卒數萬人作渠田。¶
數歲，¶
河移徙，¶
渠不利，¶
則田者不能償種。¶

# src: SHIJI 29.25 , ed. Zhonghuashuju p. 1410; Wang Liqi 1023; tr. Watson 1961, Vol 2, p74
# dating: 6220
久之，¶
河東渠田廢，¶
予越人，¶
令少府以為稍入。

# src: SHIJI 29.26 , ed. Zhonghuashuju p. 1411; Wang Liqi 1023; tr. Watson 1961, Vol 2, p74
# dating: 6220
<pb:KR2a0001_tls_300-675a>¶
其後人有上書欲通襃斜道及漕事，¶
下御史大夫張湯。¶
湯問其事，¶
因言：¶
「抵蜀從故道，¶
故道多阪，¶
回遠。¶

# src: SHIJI 29.27 , ed. Zhonghuashuju p. 1411; Wang Liqi 1023; tr. Watson 1961, Vol 2, p74
# dating: 6220
今穿襃斜道，¶
少阪，¶
近四百里；¶
而襃水通沔，¶
斜水通渭，¶
皆可以行船漕。¶

# src: SHIJI 29.28 , ed. Zhonghuashuju p. 1411; Wang Liqi 1023; tr. Watson 1961, Vol 2, p74
# dating: 6220
漕從南陽上沔入襃，¶
襃之絕水至斜，¶
閒百餘里，¶
以車轉，¶
從斜下下渭。¶

# src: SHIJI 29.29 , ed. Zhonghuashuju p. 1411; Wang Liqi 1023; tr. Watson 1961, Vol 2, p74f
# dating: 6220
如此，¶
漢中之穀可致，¶
山東從沔無限，¶
便於砥柱之漕。¶
且襃斜材木竹箭之饒，¶
擬於巴蜀。」¶

# src: SHIJI 29.30 , ed. Zhonghuashuju p. 1411; Wang Liqi 1023; tr. Watson 1961, Vol 2, p75
# dating: 6220
天子以為然，¶
拜湯子卬為漢中守，¶
發數萬人作逶斜道五百餘里。¶
道果便近，¶
而水湍石，¶
不可漕。

# src: SHIJI 29.31 , ed. Zhonghuashuju p. 1412; Wang Liqi 1024; tr. Watson 1961, Vol 2, p75
# dating: 6220
<pb:KR2a0001_tls_300-676a>¶
其後莊熊羆言：¶
「臨晉民願穿洛以溉重泉以東萬餘頃故鹵地。¶
誠得水，¶
可令畝十石。」¶
於是為發卒萬餘人穿渠，¶
自徵引洛水至商顏山下。¶

# src: SHIJI 29.32 , ed. Zhonghuashuju p. 1412; Wang Liqi 1024; tr. Watson 1961, Vol 2, p75
# dating: 6220
岸善崩，¶
乃鑿井，¶
深者四十餘丈。¶
往往為井，¶
井下相通行水。¶
水穨以絕商顏，¶
東至山嶺十餘里閒。¶

# src: SHIJI 29.33 , ed. Zhonghuashuju p. 1412; Wang Liqi 1024; tr. Watson 1961, Vol 2, p75
# dating: 6220
井渠之生自此始。¶
穿渠得龍骨，¶
故名曰龍首渠。¶
作之十餘歲，¶
渠頗通，¶
猶未得其饒。

# src: SHIJI 29.34 , ed. Zhonghuashuju p. 1412-1413; Wang Liqi 1024; tr. Watson 1961, Vol 2, p75f
# dating: 6220
<pb:KR2a0001_tls_300-677a>¶
自河決瓠子後二十餘歲，¶
歲因以數不登，¶
而梁楚之地尤甚。¶
天子既封禪巡祭山川，¶
其明年，¶
旱，
乾封少雨。¶

# src: SHIJI 29.35 , ed. Zhonghuashuju p. 1412-1413; Wang Liqi 1024; tr. Watson 1961, Vol 2, p76
# dating: 6220
天子乃使汲仁、郭昌發卒數萬人塞瓠子決。¶
於是天子已用事萬里沙，¶
則還自臨決河，¶
沈白馬玉璧于河，¶
令群臣從官自將軍已下皆負薪窴決河。¶
是時東郡燒草，¶
以故薪柴少，¶
而下淇園之竹以為楗。

# src: SHIJI 29.36 , ed. Zhonghuashuju p. 1413; Wang Liqi 1024; tr. Watson 1961, Vol 2, p76
# dating: 6220
<pb:KR2a0001_tls_300-678a>¶
天子既臨河決，¶
悼功之不成；¶
乃作歌曰：¶
「瓠子決兮將柰何？¶
晧晧旰旰兮閭殫為河！¶
殫為河兮地不得寧，¶
功無已時兮吾山平。¶
吾山平兮鉅野溢，¶
魚沸鬱兮柏冬日。¶

# src: SHIJI 29.37 , ed. Zhonghuashuju p. 1413; Wang Liqi 1024f; tr. Watson 1961, Vol 2, p76f
# dating: 6220
延道弛兮離常流，¶
蛟龍騁兮方遠遊。¶
歸舊川兮神哉沛，¶
不封禪兮安知外！¶
為我謂河伯兮何不仁，¶
泛濫不止兮愁吾人？¶
齧桑浮兮淮、泗滿，¶
久不反兮水維緩。」¶

# src: SHIJI 29.38 , ed. Zhonghuashuju p. 1413; Wang Liqi 1025; tr. Watson 1961, Vol 2, p77
# dating: 6220
一曰：¶
「河湯湯兮激潺湲，¶
北渡污兮浚流難。¶
搴長茭兮沈美玉，¶
河伯許兮薪不屬。¶
薪不屬兮衛人罪，¶
燒蕭條兮噫乎何以禦水！¶
穨林竹兮楗石菑，¶
宣房塞兮萬福來。」¶

# src: SHIJI 29.39 , ed. Zhonghuashuju p. 1413; Wang Liqi 1025; tr. Watson 1961, Vol 2, p77
# dating: 6220
於是卒塞瓠子，¶
築宮其上，¶
名曰宣房宮。¶
而道河北行二渠，¶
復禹舊迹，¶
而梁、楚之地復寧，¶
無水災。

# src: SHIJI 29.40 , ed. Zhonghuashuju p. 1414; Wang Liqi 1025; tr. Watson 1961, Vol 2, p77f
# dating: 6220
<pb:KR2a0001_tls_300-679a>¶
自是之後，¶
用事者爭言水利。¶
朔方、¶西河、¶河西、酒泉皆引河及川谷以溉田；¶
而關中輔渠、靈軹引堵水；¶
汝南、九江引淮；¶
東海引鉅定；¶
泰山下引汶水：¶
皆穿渠為溉田，¶
各萬餘頃。¶

# src: SHIJI 29.41 , ed. Zhonghuashuju p. 1414; Wang Liqi 1025; tr. Watson 1961, Vol 2, p78
# dating: 6220
佗小渠披山通道者，¶
不可勝言。¶
然其著者在宣房。

# src: SHIJI 29.42 , ed. Zhonghuashuju p. 1415; Wang Liqi 1026; tr. Watson 1961, Vol 2, p78
# dating: 6220
<pb:KR2a0001_tls_300-680a>¶
太史公曰：¶
余南登廬山，¶
觀禹疏九江，¶
遂至于會稽太湟，¶
上姑蘇，¶
望五湖；¶

# src: SHIJI 29.43 , ed. Zhonghuashuju p. 1415; Wang Liqi 1026; tr. Watson 1961, Vol 2, p78
# dating: 6220
東闚洛汭、大邳，¶
迎河，¶
行淮、¶泗、濟、漯洛渠；¶
西瞻蜀之岷山及離碓；¶
北自龍門至于朔方。¶
曰：
甚哉，¶
水之為利害也！¶
余從負薪塞宣房，¶
悲《瓠子》之詩而作《河渠書》。








# src: SHIJI 30.01 , ed. Zhonghuashuju p. 1417; Wang Liqi 1031; tr. Watson 1961, Vol 2, p79
# dating: 6220
<pb:KR2a0001_tls_300-681a>¶
3.8《平準書第八》

<pb:KR2a0001_tls_300-682a>¶
漢興，¶
接秦之獘，¶
丈夫從軍旅，¶
老弱轉糧饟，¶
作業劇而財匱，¶
自天子不能具鈞駟，¶
而將相或乘牛車，¶
齊民無藏蓋。¶

# src: SHIJI 29.42 , ed. Zhonghuashuju p. 1415; Wang Liqi 1026; tr. Watson 1961, Vol 2, p78
# dating: 6220
於是為秦錢重難用，¶
更令民鑄錢，¶
一黃金一斤，¶
約法省禁。¶
而不軌逐利之民，¶
蓄積餘業以稽市物，¶
物踊騰糶，¶
米至石萬錢，¶
馬一匹則百金。

# src: SHIJI 30.03 , ed. Zhonghuashuju p. 1418; Wang Liqi 1031; tr. Watson 1961, Vol 2, p79f
# dating: 6220
<pb:KR2a0001_tls_300-683a>¶
天下已平，¶
高祖乃令賈人不得衣絲乘車，¶
重租稅以困辱之。¶
孝惠、高后時，¶
為天下初定，¶
復弛商賈之律，¶
然市井之子孫亦不得仕宦為吏。¶

# src: SHIJI 30.04 , ed. Zhonghuashuju p. 1418; Wang Liqi 1031; tr. Watson 1961, Vol 2, p80
# dating: 6220
量吏祿，¶
度官用，¶
以賦於民。¶
而山川園池市井租稅之入，¶
自天子以至于封君湯沐邑，¶
皆各為私奉養焉，¶
不領於天下之經費。¶
漕轉山東粟，¶
以給中都官，¶
歲不過數十萬石。

# src: SHIJI 30.05 , ed. Zhonghuashuju p. 1419#1; Wang Liqi 1032; tr. Watson 1961, Vol 2, p80
# dating: 6220
<pb:KR2a0001_tls_300-684a>¶
至孝文時，¶
莢錢益多，¶
輕，
乃更鑄四銖錢，¶
其文為「半兩」，¶
令民縱得自鑄錢。¶
故吳，諸侯也，¶
以即山鑄錢，¶
富埒天子，¶
其後卒以叛逆。¶

# src: SHIJI 30.06 , ed. Zhonghuashuju p. 1419#1; Wang Liqi 1032; tr. Watson 1961, Vol 2, p80
# dating: 6220
鄧通，¶
大夫也，¶
以鑄錢財過王者。¶
故吳、鄧氏錢布天下，¶
而鑄錢之禁生焉。

# src: SHIJI 30.07 , ed. Zhonghuashuju p. 1419#2; Wang Liqi 1032; tr. Watson 1961, Vol 2, p80
# dating: 6220
<pb:KR2a0001_tls_300-685a>¶
匈奴數侵盜北邊，¶
屯戍者多，¶
邊粟不足給食當食者。¶
於是募民能輸及轉粟於邊者拜爵，¶
爵得至大庶長。

# src: SHIJI 30.08 , ed. Zhonghuashuju p. 1419#3; Wang Liqi 1032f; tr. Watson 1961, Vol 2, p80f
# dating: 6220
<pb:KR2a0001_tls_300-686a>¶
孝景時，¶
上郡以西旱，¶
亦復脩賣爵令，¶
而賤其價以招民；¶
及徒復作，¶
得輸粟縣官以除罪。¶
益造苑馬以廣用，¶
而宮室列觀輿馬益增脩矣。

# src: SHIJI 30.09 , ed. Zhonghuashuju p. 1420; Wang Liqi 1033; tr. Watson 1961, Vol 2, pi1
# dating: 6220
<pb:KR2a0001_tls_300-687a>¶
至今上即位數歲，¶
漢興七十餘年之閒，¶
國家無事，¶
非遇水旱之災，¶
民則人給家足，¶
都鄙廩庾皆滿，¶
而府庫餘貨財。¶
京師之錢累巨萬，¶
貫朽而不可校。¶

# src: SHIJI 30.10 , ed. Zhonghuashuju p. 1420; Wang Liqi 1033; tr. Watson 1961, Vol 2, pi1
# dating: 6220
太倉之粟陳陳相因，¶
充溢露積於外，¶
至腐敗不可食。¶
眾庶街巷有馬，¶
阡陌之閒成群，¶
而乘字牝者儐而不得聚會。¶

# src: SHIJI 30.11 , ed. Zhonghuashuju p. 1420; Wang Liqi 1033; tr. Watson 1961, Vol 2, pi1
# dating: 6220
守閭閻者食粱肉，¶
為吏者長子孫，¶
居官者以為姓號。¶
故人人自愛而重犯法，¶
先行義而後絀恥辱焉。¶

# src: SHIJI 30.12 , ed. Zhonghuashuju p. 1420; Wang Liqi 1033; tr. Watson 1961, Vol 2, pi1f
# dating: 6220
當此之時，¶
網疏而民富，¶
役財驕溢，¶
或至兼并豪黨之徒，¶
以武斷於鄉曲。¶
宗室有土公卿大夫以下，¶
爭于奢侈，¶
室廬輿服僭于上，¶
無限度。¶

# src: SHIJI 30.13 , ed. Zhonghuashuju p. 1420; Wang Liqi 1033; tr. Watson 1961, Vol 2, pi2
# dating: 6220
物盛而衰，¶
固其變也。

# src: SHIJI 30.14 , ed. Zhonghuashuju p. 1420-1421; Wang Liqi 1033; tr. Watson 1961, Vol 2, pi2
# dating: 6220
<pb:KR2a0001_tls_300-688a>¶
自是之後，¶
嚴助、朱買臣等招來東甌，¶
事兩越，¶
江淮之閒蕭然煩費矣。¶

# src: SHIJI 30.15 , ed. Zhonghuashuju p. 1420-1421; Wang Liqi 1033f; tr. Watson 1961, Vol 2, pi2
# dating: 6220
唐蒙、司馬相如開路西南夷，¶
鑿山通道千餘里，¶
以廣巴蜀，¶
巴蜀之民罷焉。¶
彭吳賈滅朝鮮，¶
置滄海之郡，¶
則燕齊之閒靡然發動。¶

# src: SHIJI 30.16 , ed. Zhonghuashuju p. 1420-1421; Wang Liqi 1034; tr. Watson 1961, Vol 2, pi2
# dating: 6220
及王恢設謀馬邑，¶
匈奴絕和親，¶
侵擾北邊，¶
兵連而不解，¶
天下苦其勞，¶
而干戈日滋。¶
行者齎，¶
居者送，¶

# src: SHIJI 30.17 , ed. Zhonghuashuju p. 1420-1421; Wang Liqi 1034; tr. Watson 1961, Vol 2, pi2f
# dating: 6220
中外騷擾而相奉，¶
百姓抏獘以巧法，¶
財賂衰秏而不贍。¶
入物者補官，¶
出貨者除罪，¶
選舉陵遲，¶
廉恥相冒，¶
武力進用，¶
法嚴令具。¶
興利之臣自此始也。

# src: SHIJI 30.18 , ed. Zhonghuashuju p. 1421-1422; Wang Liqi 1035; tr. Watson 1961, Vol 2, pi3
# dating: 6220
<pb:KR2a0001_tls_300-689a>¶
其後漢將歲以數萬騎出擊胡，¶
及車騎將軍衛青取匈奴河南地，¶
築朔方。¶

# src: SHIJI 30.19 , ed. Zhonghuashuju p. 1421-1422; Wang Liqi 1035; tr. Watson 1961, Vol 2, pi3
# dating: 6220
當是時，¶
漢通西南夷道，¶
作者數萬人，¶
千里負擔饋糧，¶
率十餘鍾致一石，¶
散幣於邛僰以集之。¶
數歲道不通，¶
蠻夷因以數攻，¶
吏發兵誅之。¶

# src: SHIJI 30.20 , ed. Zhonghuashuju p. 1421-1422; Wang Liqi 1035; tr. Watson 1961, Vol 2, pi3
# dating: 6220
悉巴蜀租賦不足以更之，¶
乃募豪民田南夷，¶
入粟縣官，¶
而內受錢於都內。¶
東至滄海之郡，¶
人徒之費擬於南夷。¶

# src: SHIJI 30.21 , ed. Zhonghuashuju p. 1421-1422; Wang Liqi 1035; tr. Watson 1961, Vol 2, pi3
# dating: 6220
又興十萬餘人築衛朔方，¶
轉漕甚遼遠，¶
自山東咸被其勞，¶
費數十百巨萬，¶
府庫益虛。¶
乃募民能入奴婢得以終身復，¶
為郎增秩，¶
乃入羊為郎，¶
始於此。

# src: SHIJI 30.23 , ed. Zhonghuashuju p. 1422-1423; Wang Liqi 1035; tr. Watson 1961, Vol 2, pi4
# dating: 6220
<pb:KR2a0001_tls_300-690a>¶
其後四年，¶
而漢遣大將將六將軍，¶
軍十餘萬，¶
擊右賢王，¶
獲者虜萬¶
五千級。¶
明年，¶
大將軍將六將軍仍再出擊胡，¶
得首虜萬九千級。¶
捕斬首虜之士受賜黃金二十餘萬斤，¶
虜數萬人皆得厚賞，¶
衣食仰給縣官；¶
而漢軍之士馬死者十餘萬，¶
兵甲之財轉漕之費不與焉。¶

# src: SHIJI 30.24 , ed. Zhonghuashuju p. 1422-1423; Wang Liqi 1035; tr. Watson 1961, Vol 2, pi4
# dating: 6220
於是大農陳藏錢經秏，¶
賦稅既竭，¶
猶不足以奉戰士。¶
有司言：¶
「天子曰『朕聞五帝之教不相復而治，¶
禹湯之法不同道而王，¶
所由殊路，¶
而建德一也。¶
北邊未安，¶
朕甚悼之。¶

# src: SHIJI 30.25 , ed. Zhonghuashuju p. 1422-1423; Wang Liqi 1035; tr. Watson 1961, Vol 2, pi4
# dating: 6220
日者，¶
大將軍攻匈奴，¶
斬首虜萬九千級，¶
留蹛無所食。¶
議令民得買爵及贖禁錮免減罪』。¶

# src: SHIJI 30.26 , ed. Zhonghuashuju p. 1422-1423; Wang Liqi 1035; tr. Watson 1961, Vol 2, pi4f
# dating: 6220
請置賞官，¶
命曰武功爵。¶
級十七萬，¶
凡直三十餘萬金。¶
諸買武功爵官首者試補吏，¶
先除；¶
千夫如五大夫；¶

# src: SHIJI 30.27 , ed. Zhonghuashuju p. 1422-1423; Wang Liqi 1035; tr. Watson 1961, Vol 2, p85
# dating: 6220
其有罪又減二等；¶
爵得至樂卿：¶
以顯軍功。」¶
軍功多用越等，¶
大者封侯卿大夫，¶
小者郎吏。¶
吏道雜而多端，¶
則官職秏廢。

# src: SHIJI 30.28 , ed. Zhonghuashuju p. 1424; Wang Liqi 1036; tr. Watson 1961, Vol 2, p85
# dating: 6220
<pb:KR2a0001_tls_300-691a>¶
自公孫弘以《春秋》之義繩臣下取漢相，¶
張湯用峻文決理為廷尉，¶
於是見知之法生，¶
而廢格沮誹窮治之獄用矣。¶

# src: SHIJI 30.29 , ed. Zhonghuashuju p. 1424; Wang Liqi 1036; tr. Watson 1961, Vol 2, p85
# dating: 6220
其明年，¶
淮南、¶衡山、江都王謀反迹見，¶
而公卿尋端治之，¶
竟其黨與，¶
而坐死者數萬人，¶
長吏益慘急而法令明察。

# src: SHIJI 30.30 , ed. Zhonghuashuju p. 1424-1425; Wang Liqi 1037; tr. Watson 1961, Vol 2, p85
# dating: 6220
<pb:KR2a0001_tls_300-692a>¶
當是之時，¶
招尊方正賢良文學之士，¶
或至公卿大夫。¶
公孫弘以漢相，¶
布被，¶
食不重味，¶
為天下先。¶
然無益於俗，¶
稍騖於功利矣。

# src: SHIJI 30.31 , ed. Zhonghuashuju p. 1424-1425; Wang Liqi 1037; tr. Watson 1961, Vol 2, p86
# dating: 6220
<pb:KR2a0001_tls_300-693a>¶
其明年，¶
驃騎仍再出擊胡，¶
獲首四萬。¶
其秋，¶
渾邪王率數萬之眾來降，¶
於是漢發車二萬乘迎之。¶
既至，¶
受賞，¶
賜及有功之士。¶
是歲費凡百餘巨萬。

# src: SHIJI 30.32 , ed. Zhonghuashuju p. 1425; Wang Liqi 1037; tr. Watson 1961, Vol 2, p86
# dating: 6220
<pb:KR2a0001_tls_300-694a>¶
初，¶
先是往十餘歲河決
觀，¶梁楚之地固已數困，¶
而緣河之郡隄塞河，¶
輒決壞，¶
費不可勝計。¶

# src: SHIJI 30.33 , ed. Zhonghuashuju p. 1425; Wang Liqi 1037; tr. Watson 1961, Vol 2, p86
# dating: 6220
其後番係欲省厎柱之漕，¶
穿汾。河渠以為溉田，¶
作者數萬人；¶
鄭當時為渭漕渠回遠，¶
鑿直渠自長安至華陰，¶
作者數萬人；¶
朔方亦穿渠，¶
作者數萬人；¶
各歷二三朞，¶
功未就，¶
費亦各巨萬十數。

# src: SHIJI 30.34 , ed. Zhonghuashuju p. 1425; Wang Liqi 1037f; tr. Watson 1961, Vol 2, p86f
# dating: 6220
<pb:KR2a0001_tls_300-695a>¶
天子為伐胡，¶
盛養馬，¶
馬之來食長安者數萬匹，¶
卒牽掌者關中不足，¶
乃調旁近郡。¶
而胡降者皆衣食縣官，¶
縣官不給，¶
天子乃損膳，¶
解乘輿駟，¶
出御府禁藏以贍之。

# src: SHIJI 30.35 , ed. Zhonghuashuju p. 1425; Wang Liqi 1038; tr. Watson 1961, Vol 2, p87
# dating: 6220
<pb:KR2a0001_tls_300-696a>¶
其明年，¶
山東被水菑，¶
民多飢乏，¶
於是天子遣使者虛郡國倉廥以振貧民。¶
猶不足，¶
又募豪富人相貸假。¶
尚不能相救，¶
乃徙貧民於關以西，¶
及充朔方以南新秦中，¶
七十餘萬口，¶

# src: SHIJI 30.36 , ed. Zhonghuashuju p. 1425; Wang Liqi 1038; tr. Watson 1961, Vol 2, p87
# dating: 6220
衣食皆仰給縣官。¶
數歲，¶
假予產業，¶
使者分部護之，¶
冠蓋相望。¶
其費以億計，¶
不可勝數。¶
於是縣官大空。

# src: SHIJI 30.37 , ed. Zhonghuashuju p. 1425-1426; Wang Liqi 1038; tr. Watson 1961, Vol 2, p87
# dating: 6220
<pb:KR2a0001_tls_300-697a>¶
而富商大賈或蹛財役貧，¶
轉轂百數，¶
廢居居邑，¶
封君皆低首仰給。¶
冶鑄煮鹽，¶
財或累萬金，¶
而不佐國家之急，¶
黎民重困。¶

# src: SHIJI 30.38 , ed. Zhonghuashuju p. 1425-1426; Wang Liqi 1038; tr. Watson 1961, Vol 2, p87
# dating: 6220
於是天子與公卿議，¶
更錢造幣以贍用，¶
而摧浮淫并兼之徒。¶
是時禁苑有白鹿而少府多銀錫。¶

# src: SHIJI 30.39 , ed. Zhonghuashuju p. 1425-1426; Wang Liqi 1038; tr. Watson 1961, Vol 2, p87f
# dating: 6220
自孝文更造四銖錢，¶至是歲四十餘年，¶
從建元以來，¶
用少，¶
縣官往往即多銅山而鑄錢，¶
民亦閒盜鑄錢，¶
不可勝數。¶
錢益多而輕，¶
物益少而貴。¶

# src: SHIJI 30.40 , ed. Zhonghuashuju p. 1425-1426; Wang Liqi 1038; tr. Watson 1961, Vol 2, p88
# dating: 6220
有司言曰：¶
「古者皮幣，¶
諸侯以聘享。¶
金有三等，¶
黃金為上，¶
白金為中，¶
赤金為下。¶

# src: SHIJI 30.41 , ed. Zhonghuashuju p. 1425-1426; Wang Liqi 1038; tr. Watson 1961, Vol 2, p88
# dating: 6220
今半兩錢法重四銖，¶
而姦或盜摩錢裏取鋊，¶
錢益輕薄而物貴，¶
則遠方用幣煩費不省。」¶

# src: SHIJI 30.42 , ed. Zhonghuashuju p. 1425-1426; Wang Liqi 1038; tr. Watson 1961, Vol 2, p88
# dating: 6220
乃以白鹿皮方尺，¶
緣以藻繢，¶
為皮幣，¶
直四十萬。¶
王侯宗室朝覲聘享，¶
必以皮幣薦璧，¶
然后得行。

# src: SHIJI 30.43 , ed. Zhonghuashuju p. 1427; Wang Liqi 1039; tr. Watson 1961, Vol 2, p88
# dating: 6220
<pb:KR2a0001_tls_300-698a>¶
又造銀錫為白金。¶
以為天用莫如龍，¶
地用莫如馬，¶
人用莫如龜，¶
故白金三品：¶
其一曰重八兩，¶
圜之，¶
其文龍，¶
名曰「白選」，¶
直三千；¶

# src: SHIJI 30.44 , ed. Zhonghuashuju p. 1427; Wang Liqi 1039; tr. Watson 1961, Vol 2, p88f
# dating: 6220
二曰以重差小，¶
方之，¶
其文馬，¶
直五百；¶
三曰復小，¶
撱之，¶
其文龜，¶
直三百。¶

# src: SHIJI 30.45 , ed. Zhonghuashuju p. 1427; Wang Liqi 1039; tr. Watson 1961, Vol 2, p89
# dating: 6220
令縣官銷半兩錢，¶
更鑄三銖錢，¶
文如其重。¶
盜鑄諸金錢罪皆死，¶
而吏民之盜鑄白金者不可勝數。

# src: SHIJI 30.46 , ed. Zhonghuashuju p. 1428#1; Wang Liqi 1039; tr. Watson 1961, Vol 2, p89
# dating: 6220
<pb:KR2a0001_tls_300-699a>¶
於是以東郭咸陽、孔僅為大農丞，¶
領鹽鐵事；¶
桑弘羊以計算用事，¶
侍中。¶
咸陽，¶
齊之大煮鹽，¶
孔僅，¶
南陽大冶，¶
皆致生累千金，¶
故鄭當時進言之。¶

# src: SHIJI 30.47 , ed. Zhonghuashuju p. 1428#1; Wang Liqi 1039; tr. Watson 1961, Vol 2, p89
# dating: 6220
弘羊，¶
雒陽賈人子，¶
以心計，¶
年十三侍中。¶
故三人言利事析秋豪矣。

# src: SHIJI 30.48 , ed. Zhonghuashuju p. 1428#2; Wang Liqi 1039; tr. Watson 1961, Vol 2, p89
# dating: 6220
<pb:KR2a0001_tls_300-700a>¶
法既益嚴，¶
吏多廢免。¶
兵革數動，¶
民多買復及五大夫，¶
徵發之士益鮮。¶
於是除千夫五大夫為吏，¶
不欲者出馬；¶
故吏皆通適令伐棘上林，¶
作昆明池。

# src: SHIJI 30.49 , ed. Zhonghuashuju p. 1428#3; Wang Liqi 1040; tr. Watson 1961, Vol 2, p89f
# dating: 6220
<pb:KR2a0001_tls_300-701a>¶
其明年，¶
大將軍、驃騎大出擊胡，¶
得首虜八九萬級，¶
賞賜五十萬金，¶
漢軍馬死者十餘萬匹，¶
轉漕車甲之費不與焉。¶
是時財匱，¶
戰士頗不得祿矣。

# src: SHIJI 30.50 , ed. Zhonghuashuju p. 1429; Wang Liqi 1040; tr. Watson 1961, Vol 2, p90
# dating: 6220
<pb:KR2a0001_tls_300-702a>¶
有司言三銖錢輕，¶
易姦詐，¶
乃更請諸郡國鑄五銖錢，¶
周郭其下，¶
令不可磨取鋊焉。

# src: SHIJI 30.51 , ed. Zhonghuashuju p. 1429; Wang Liqi 1040; tr. Watson 1961, Vol 2, p90
# dating: 6220
<pb:KR2a0001_tls_300-703a>¶
大農上鹽鐵丞孔僅、咸陽言：¶
「山海，¶
天地之藏也，¶
皆宜屬少府，¶
陛下不私，¶
以屬大農佐賦。¶
願募民自給費，¶
因官器作煮鹽，¶
官與牢盆。¶

# src: SHIJI 30.52 , ed. Zhonghuashuju p. 1429; Wang Liqi 1040; tr. Watson 1961, Vol 2, p90
# dating: 6220
浮食奇民欲擅管山海之貨，¶
以致富羡，¶
役利細民。¶
其沮事之議，¶
不可勝聽。¶
敢私鑄鐵器煮鹽者，¶
釱左趾，¶
沒入其器物。¶

# src: SHIJI 30.53 , ed. Zhonghuashuju p. 1429; Wang Liqi 1040; tr. Watson 1961, Vol 2, p90
# dating: 6220
郡不出鐵者，¶
置小鐵官，¶
便屬在所縣。」¶

# src: SHIJI 30.54 , ed. Zhonghuashuju p. 1429; Wang Liqi 1040; tr. Watson 1961, Vol 2, p90f
# dating: 6220
使孔僅、東郭咸陽乘傳舉行天下鹽鐵，¶
作官府，¶
除故鹽鐵家富者為吏。¶
吏道益雜，¶
不選，¶
而多賈人矣。

# src: SHIJI 30.55 , ed. Zhonghuashuju p. 1430; Wang Liqi 1040; tr. Watson 1961, Vol 2, p91
# dating: 6220
<pb:KR2a0001_tls_300-704a>¶
商賈以幣之變，¶
多積貨逐利。¶
於是公卿言：¶
「郡國頗被菑害，¶
貧民無產業者，¶
募徙廣饒之地。¶

# src: SHIJI 30.56 , ed. Zhonghuashuju p. 1430; Wang Liqi 1040; tr. Watson 1961, Vol 2, p91
# dating: 6220
陛下損膳省用，¶
出禁錢以振元元，¶
寬貸賦，¶
而民不齊出於南畝，¶
商賈滋眾。¶
貧者畜積無有，¶
皆仰縣官。¶

# src: SHIJI 30.57 , ed. Zhonghuashuju p. 1430; Wang Liqi 1040; tr. Watson 1961, Vol 2, p91
# dating: 6220
異時算軺車賈人緡錢皆有差，¶
請算如故。¶
諸賈人末作貰貸賣買，¶
居邑稽諸物，¶
及商以取利者，¶
雖無市籍，¶
各以其物自占，¶
率緡錢二千而一算。¶
諸作有租及鑄，¶
率緡錢四千一算。¶

# src: SHIJI 30.58 , ed. Zhonghuashuju p. 1430; Wang Liqi 1040f; tr. Watson 1961, Vol 2, p91
# dating: 6220
非吏比者三老、北邊騎士，¶
軺車以一算；¶
商賈人軺車二算；¶
船五丈以上一算。¶
匿不自占，¶
占不悉，¶
戍邊一歲，¶
沒入緡錢。¶
有能告者，¶
以其半畀之。¶

# src: SHIJI 30.59 , ed. Zhonghuashuju p. 1430; Wang Liqi 1041; tr. Watson 1961, Vol 2, p91f
# dating: 6220
賈人有市籍者，¶
及其家屬，¶
皆無得籍名田，¶
以便農。¶
敢犯令，¶
沒入田僮。」<pb:KR2a0001_tls_300-705a>¶

# src: SHIJI 30.60 , ed. Zhonghuashuju p. 1431-1432; Wang Liqi 1041; tr. Watson 1961, Vol 2, p92
# dating: 6220
天子乃思卜式之言，¶
召拜式為中郎，¶
爵左庶長，¶
賜田十頃，¶
布告天下，¶
使明知之。

# src: SHIJI 30.61 , ed. Zhonghuashuju p. 1431-1432; Wang Liqi 1041; tr. Watson 1961, Vol 2, p92
# dating: 6220
<pb:KR2a0001_tls_300-706a>¶
初，¶
卜式者，¶
河南人也，¶
以田畜為事。¶

# src: SHIJI 30.62 , ed. Zhonghuashuju p. 1431-1432; Wang Liqi 1041; tr. Watson 1961, Vol 2, p92
# dating: 6220
親死，¶
式有少弟，¶弟壯，¶
式脫身出分。¶獨取畜羊百餘，¶田宅財物盡予弟。¶
式入山牧十餘歲，¶
羊致千餘頭，¶
買田宅。¶

# src: SHIJI 30.63 , ed. Zhonghuashuju p. 1431-1432; Wang Liqi 1041; tr. Watson 1961, Vol 2, p92
# dating: 6220
而其弟盡破其業，¶
式輒復分予弟者數矣。¶
是時漢方數使將擊匈奴，¶
卜式上書，¶
願輸家之半縣官助邊。¶

# src: SHIJI 30.64 , ed. Zhonghuashuju p. 1431-1432; Wang Liqi 1041; tr. Watson 1961, Vol 2, p92
# dating: 6220
天子使使問式：¶
「欲官乎？」¶
式曰：¶「臣少牧，¶
不習仕宦，¶
不願也。」¶
使問曰：¶「家豈有冤，¶
欲言事乎？」¶

# src: SHIJI 30.65 , ed. Zhonghuashuju p. 1431-1432; Wang Liqi 1041; tr. Watson 1961, Vol 2, p92f
# dating: 6220
式曰：¶
「臣生與人無分爭。¶
式邑人貧者貸之，¶
不善者教順之，¶
所居人皆從式，¶
式何故見冤於人！¶
無所欲言也。」¶
使者曰：¶「苟如此，¶
子何欲而然？」¶

# src: SHIJI 30.66 , ed. Zhonghuashuju p. 1431-1432; Wang Liqi 1041; tr. Watson 1961, Vol 2, p93
# dating: 6220
式曰：¶
「天子誅匈奴，¶
愚以為賢者宜死節於邊，¶
有財者宜輸委，¶
如此而匈奴可滅也。」¶

# src: SHIJI 30.67 , ed. Zhonghuashuju p. 1431-1432; Wang Liqi 1041; tr. Watson 1961, Vol 2, p93
# dating: 6220
使者具其言入以聞。¶
天子以語丞相弘。¶
弘曰：¶
「此非人情。¶
不軌之臣，¶
不可以為化而亂法，¶
願陛下勿許。」¶

# src: SHIJI 30.68 , ed. Zhonghuashuju p. 1431-1432; Wang Liqi 1041; tr. Watson 1961, Vol 2, p93
# dating: 6220
於是上久不報式，¶
數歲，¶
乃罷式。¶
式歸，¶
復田牧。¶
歲餘，¶
會軍數出，¶
渾邪王等降，¶
縣官費眾，¶
倉府空。¶

# src: SHIJI 30.69 , ed. Zhonghuashuju p. 1431-1432; Wang Liqi 1041; tr. Watson 1961, Vol 2, p93
# dating: 6220
其明年，¶
貧民大徙，¶
皆仰給縣官，¶
無以盡贍。¶
卜式持錢二十萬予河南守，¶
以給徙民。¶

# src: SHIJI 30.70 , ed. Zhonghuashuju p. 1431-1432; Wang Liqi 1041f; tr. Watson 1961, Vol 2, p93f
# dating: 6220
河南上富人助貧人者籍，¶
天子見卜式名，¶
識之，¶
曰¶
「是固前而欲輸其家半助邊」，¶
乃賜式外繇四百人。¶
式又盡復予縣官。¶
是時富豪皆爭匿財，¶
唯式尤欲輸之助費。¶
天子於是以式終長者，¶
故尊顯以風百姓。

# src: SHIJI 30.71 , ed. Zhonghuashuju p. 1432#1; Wang Liqi 1042; tr. Watson 1961, Vol 2, p94
# dating: 6220
<pb:KR2a0001_tls_300-707a>¶
初，¶
式不願為郎。¶
上曰：¶
「吾有羊上林中，¶
欲令子牧之。」¶
式乃拜為郎，¶
布衣屩而牧羊。¶

# src: SHIJI 30.72 , ed. Zhonghuashuju p. 1432#1; Wang Liqi 1042; tr. Watson 1961, Vol 2, p94
# dating: 6220
歲餘，¶
羊肥息。¶
上過見其羊，¶
善之。¶
式曰：¶
「非獨羊也，¶
治民亦猶是也。¶
以時起居；¶
惡者輒斥去，¶
毋令敗群。」¶

# src: SHIJI 30.73 , ed. Zhonghuashuju p. 1432#1; Wang Liqi 1042; tr. Watson 1961, Vol 2, p94
# dating: 6220
上以式為奇，¶
拜為緱氏令試之，¶
緱氏便之。¶
遷為成皋令，¶
將漕最。¶
上以為式朴忠，¶
拜為齊王太傅。

# src: SHIJI 30.74 , ed. Zhonghuashuju p. 1432#2; Wang Liqi 1042; tr. Watson 1961, Vol 2, p94f
# dating: 6220
<pb:KR2a0001_tls_300-708a>¶
而孔僅之使天下鑄作器，¶
三年中拜為大農，¶
列於九卿。¶
而桑弘羊為大農丞，¶
筦諸會計事，¶
稍稍置均輸以通貨物矣。

# src: SHIJI 30.75 , ed. Zhonghuashuju p. 1433; Wang Liqi 1043; tr. Watson 1961, Vol 2, p95
# dating: 6220
<pb:KR2a0001_tls_300-709a>¶
始令吏得入穀補官，¶
郎至六百石。

# src: SHIJI 30.76 , ed. Zhonghuashuju p. 1433; Wang Liqi 1043; tr. Watson 1961, Vol 2, p95
# dating: 6220
<pb:KR2a0001_tls_300-710a>¶
自造白金五銖錢後五歲，¶
赦吏民之坐盜鑄金錢死者數十萬人。¶
其不發覺相殺者，¶
不可勝計。¶
赦自出者百餘萬人。¶
然不能半自出，¶
天下大抵無慮皆鑄金錢矣。¶

# src: SHIJI 30.77 , ed. Zhonghuashuju p. 1433; Wang Liqi 1043; tr. Watson 1961, Vol 2, p95
# dating: 6220
犯者眾，¶
吏不能盡誅取，¶
於是遣博士褚大、徐偃等分曹循行郡國，¶
舉兼并之徒守相為吏利者。¶

# src: SHIJI 30.78 , ed. Zhonghuashuju p. 1433; Wang Liqi 1043; tr. Watson 1961, Vol 2, p95
# dating: 6220
而御史大夫張湯方隆貴用事，¶
減宣、杜周等為中丞，¶
義縱、¶尹齊、王溫舒等用慘急刻深為九卿，¶
而直指夏蘭之屬始出矣。

# src: SHIJI 30.79 , ed. Zhonghuashuju p. 1433-1434; Wang Liqi 1043; tr. Watson 1961, Vol 2, p95
# dating: 6220
<pb:KR2a0001_tls_300-711a>¶
而大農顏異誅。¶
初，
異為濟南亭長，¶
以廉直稍遷至九卿。¶
上與張湯既造白鹿皮幣，¶
問異。¶

# src: SHIJI 30.80 , ed. Zhonghuashuju p. 1433-1434; Wang Liqi 1043; tr. Watson 1961, Vol 2, p95f
# dating: 6220
異曰：¶
「今王侯朝賀以蒼璧，¶
直數千，¶
而其皮薦反四十萬，¶
本末不相稱。」¶
天子不說。¶

# src: SHIJI 30.i1 , ed. Zhonghuashuju p. 1433-1434; Wang Liqi 1043; tr. Watson 1961, Vol 2, p96
# dating: 6220
張湯又與異有卻，¶
及有人告異以它議，¶
事下張湯治異。¶
異與客語，¶
客語初令下有不便者，¶
異不應，¶
微反脣。¶
湯奏當異九卿見令不便，¶
不入言而腹誹，¶
論死。¶

# src: SHIJI 30.i2 , ed. Zhonghuashuju p. 1433-1434; Wang Liqi 1043; tr. Watson 1961, Vol 2, p96
# dating: 6220
自是之後，¶
有腹誹之法以此比，
而公卿大夫多諂諛取容矣。

# src: SHIJI 30.i3 , ed. Zhonghuashuju p. 1434#1; Wang Liqi 1044; tr. Watson 1961, Vol 2, p96
# dating: 6220
<pb:KR2a0001_tls_300-712a>¶
天子既下緡錢令而尊卜式，¶
百姓終莫分財佐縣官，¶
於是楊可告緡錢縱矣。

# src: SHIJI 30.i4 , ed. Zhonghuashuju p. 1434#1; Wang Liqi 1044; tr. Watson 1961, Vol 2, p96
# dating: 6220
<pb:KR2a0001_tls_300-713a>¶
郡國多姦鑄錢，¶
錢多輕，¶
而公卿請令京師鑄鍾官赤側，¶
一當五，¶
賦官用非赤側不得行。¶

# src: SHIJI 30.85 , ed. Zhonghuashuju p. 1434#1; Wang Liqi 1044; tr. Watson 1961, Vol 2, p96
# dating: 6220
白金稍賤，¶
民不寶用，¶
縣官以令禁之，¶
無益。¶
歲餘，¶
白金終廢不行。

# src: SHIJI 30.86 , ed. Zhonghuashuju p. 1434#2; Wang Liqi 1044; tr. Watson 1961, Vol 2, p96
# dating: 6220
<pb:KR2a0001_tls_300-714a>¶
是歲也，¶
張湯死而民不思。

# src: SHIJI 30.87 , ed. Zhonghuashuju p. 1434-1435; Wang Liqi 1044; tr. Watson 1961, Vol 2, p96f
# dating: 6220
<pb:KR2a0001_tls_300-715a>¶
其後二歲，¶
赤側錢賤，¶
民巧法用之，¶
不便，¶
又廢。¶

# src: SHIJI 30.88 , ed. Zhonghuashuju p. 1434-1435; Wang Liqi 1044; tr. Watson 1961, Vol 2, p97
# dating: 6220
於是悉禁郡國無鑄錢，¶
專令上林三官鑄。¶
錢既多，¶
而令天下非三官錢不得行，¶
諸郡國所前鑄錢皆廢銷之，¶
輸其銅三官。¶
而民之鑄錢益少，¶
計其費不能相當，¶
唯真工大姦乃盜為之。

# src: SHIJI 30.89 , ed. Zhonghuashuju p. 1435#1; Wang Liqi 1044; tr. Watson 1961, Vol 2, p97
# dating: 6220
<pb:KR2a0001_tls_300-716a>¶
卜式相齊，¶
而楊可告緡徧天下，¶
中家以上大抵皆遇告。¶
杜周治之，¶
獄少反者。¶

# src: SHIJI 30.90 , ed. Zhonghuashuju p. 1435#1; Wang Liqi 1044; tr. Watson 1961, Vol 2, p97
# dating: 6220
乃分遣御史廷尉正監分曹往，¶
即治郡國緡錢，¶
得民財物以億計，¶
奴婢以千萬數，¶
田大縣數百頃，¶
小縣百餘頃，¶
宅亦如之。¶

# src: SHIJI 30.91 , ed. Zhonghuashuju p. 1435#1; Wang Liqi 1044; tr. Watson 1961, Vol 2, p97
# dating: 6220
於是商賈中家以上大率破，¶
民偷甘食好衣，¶
不事畜藏之產業，¶
而縣官有鹽鐵緡錢之故，¶
用益饒矣。

# src: SHIJI 30.92 , ed. Zhonghuashuju p. 1435#2; Wang Liqi 1045; tr. Watson 1961, Vol 2, p97f
# dating: 6220
<pb:KR2a0001_tls_300-717a>¶
益廣關，¶
置左右輔。

# src: SHIJI 30.93 , ed. Zhonghuashuju p. 1436#1; Wang Liqi 1045; tr. Watson 1961, Vol 2, p98
# dating: 6220
<pb:KR2a0001_tls_300-718a>¶
初，¶
大農筦鹽鐵官布多，¶
置水衡，¶
欲以主鹽鐵；¶
及楊可告緡錢，¶
上林財物眾，¶
乃令水衡主上林。¶
上林既充滿，¶
益廣。¶

# src: SHIJI 30.94 , ed. Zhonghuashuju p. 1436#1; Wang Liqi 1045; tr. Watson 1961, Vol 2, p98
# dating: 6220
是時越欲與漢用船戰逐，¶
乃大修昆明池，¶
列觀環之。¶
治樓船，¶
高十餘丈，¶
旗幟加其上，¶
甚壯。¶

# src: SHIJI 30.95 , ed. Zhonghuashuju p. 1436#1; Wang Liqi 1045; tr. Watson 1961, Vol 2, p98
# dating: 6220
於是天子感之，¶
乃作柏梁臺，¶
高數十丈。¶
宮室之修，¶
由此日麗。

# src: SHIJI 30.96 , ed. Zhonghuashuju p. 1436#2; Wang Liqi 1045; tr. Watson 1961, Vol 2, p98
# dating: 6220
<pb:KR2a0001_tls_300-719a>¶
乃分緡錢諸官，¶
而水衡、¶少府、¶大農、太僕各置農官，¶
往往即郡縣比沒入田田之。¶
其沒入奴婢，¶
分諸苑養狗馬禽獸，¶
及與諸官。¶
諸官益雜置多，¶
徒奴婢眾，¶
而下河漕度四百萬石，¶
及官自糴乃足。

# src: SHIJI 30.97 , ed. Zhonghuashuju p. 1437#1; Wang Liqi 1045; tr. Watson 1961, Vol 2, p99
# dating: 6220
<pb:KR2a0001_tls_300-720a>¶
所忠言：¶
「世家子弟富人或鬭雞走狗馬，¶
弋獵博戲，¶
亂齊民。」¶
乃徵諸犯令，¶
相引數千人，¶
命曰「株送徒」。¶
入財者得補郎，¶
郎選衰矣。

# src: SHIJI 30.98 , ed. Zhonghuashuju p. 1437#2; Wang Liqi 1045; tr. Watson 1961, Vol 2, p99
# dating: 6220
<pb:KR2a0001_tls_300-721a>¶
是時山東被河菑，¶
及歲不登數年，¶
人或相食，¶
方一二千里。¶

# src: SHIJI 30.99 , ed. Zhonghuashuju p. 1437#2; Wang Liqi 1045; tr. Watson 1961, Vol 2, p99
# dating: 6220
天子憐之，¶
詔曰：¶
「江南火耕水耨，¶
令飢民得流就食江淮閒，¶
欲留，¶
留處。」¶
遣使冠蓋相屬於道，¶
護之，¶
下巴蜀粟以振之。

# src: SHIJI 30.100 , ed. Zhonghuashuju p. 1438#1; Wang Liqi 1046; tr. Watson 1961, Vol 2, p99
# dating: 6220
<pb:KR2a0001_tls_300-722a>¶
其明年，¶
天子始巡郡國。¶
東度河，¶
河東守不意行至，¶
不辨，¶
自殺。¶
行西踰隴，¶
隴西守以行往卒，¶
天子從官不得食，¶
隴西守自殺。¶

# src: SHIJI 30.101 , ed. Zhonghuashuju p. 1438#1; Wang Liqi 1046; tr. Watson 1961, Vol 2, p99
# dating: 6220
於是上北出蕭關，¶
從數萬騎，¶
獵新秦中，¶
以勒邊兵而歸。¶

# src: SHIJI 30.102 , ed. Zhonghuashuju p. 1438#1; Wang Liqi 1046; tr. Watson 1961, Vol 2, p99f
# dating: 6220
新秦中或千里無亭徼，¶
於是誅北地太守以下，¶
而令民得畜牧邊縣，¶
官假馬母，¶
三歲而歸，¶
及息什一，¶
以除告緡，¶
用充仞新秦中。

# src: SHIJI 30.103 , ed. Zhonghuashuju p. 1438#2; Wang Liqi 1046; tr. Watson 1961, Vol 2, p100
# dating: 6220
<pb:KR2a0001_tls_300-723a>¶
既得寶鼎，¶
立后土、太一祠，¶
公卿議封禪事，¶
而天下郡國皆豫治道橋，¶
繕故宮，¶
及當馳道縣，¶
縣治官儲，¶
設供具，¶
而望以待幸。

# src: SHIJI 30.104 , ed. Zhonghuashuju p. 1438-1439; Wang Liqi 1046; tr. Watson 1961, Vol 2, p100
# dating: 6220
<pb:KR2a0001_tls_300-724a>¶
其明年，¶
南越反，¶
西羌侵邊為桀。¶
於是天子為山東不贍，¶
赦天下囚，¶
因南方樓船卒二十餘萬人擊南越，¶
數萬人發三河以西騎擊西羌，¶
又數萬人度河築令居。¶

# src: SHIJI 30.105 , ed. Zhonghuashuju p. 1438-1439; Wang Liqi 1046; tr. Watson 1961, Vol 2, p100f
# dating: 6220
初置張掖、酒泉郡，¶
而上郡、¶朔方、¶西河、河西開田官，¶
斥塞卒六十萬人戍田之。¶
中國繕道餽糧，¶
遠者三千，¶
近者千餘里，¶
皆仰給大農。¶

# src: SHIJI 30.106 , ed. Zhonghuashuju p. 1438-1439; Wang Liqi 1046; tr. Watson 1961, Vol 2, p101
# dating: 6220
邊兵不足，¶
乃發武庫工官兵器以贍之。¶
車騎馬乏絕，¶
縣官錢少，¶
買馬難得，¶
及著令，¶
令封君以下至三百石以上吏，¶
以差出牝馬天下亭，¶
亭有畜牸馬，¶
歲課息。

# src: SHIJI 30.107 , ed. Zhonghuashuju p. 1439; Wang Liqi 1047; tr. Watson 1961, Vol 2, p101
# dating: 6220
<pb:KR2a0001_tls_300-725a>¶
齊相卜式上書曰：¶
「臣聞主憂臣辱。¶
南越反，¶
臣願父子與齊習船者往死之。」¶

# src: SHIJI 30.108 , ed. Zhonghuashuju p. 1439; Wang Liqi 1047; tr. Watson 1961, Vol 2, p101
# dating: 6220
天子下詔曰：¶
「卜式雖躬耕牧，¶
不以為利，¶
有餘輒助縣官之用。¶
今天下不幸有急，¶
而式奮願父子死之，¶
雖未戰，¶
可謂義形於內。¶

# src: SHIJI 30.109 , ed. Zhonghuashuju p. 1439; Wang Liqi 1047; tr. Watson 1961, Vol 2, p101
# dating: 6220
賜爵關內侯，¶
金六十斤，¶
田十頃。」¶
布告天下，¶
天下莫應。¶
列侯以百數，¶
皆莫求從軍擊羌、越。

# src: SHIJI 30.110 , ed. Zhonghuashuju p. 1439; Wang Liqi 1047; tr. Watson 1961, Vol 2, p101f
# dating: 6220
至酎，¶
少府省金，¶
而列侯坐酎金失侯者百餘人。¶
乃拜式為御史大夫。

# src: SHIJI 30.111 , ed. Zhonghuashuju p. 1440#1; Wang Liqi 1047; tr. Watson 1961, Vol 2, p102
# dating: 6220
<pb:KR2a0001_tls_300-726a>¶
式既在位，¶
見郡國多不便縣官作鹽鐵，¶
鐵器苦惡，¶
賈貴，¶
或彊令民賣買之。¶
而船有算，¶
商者少，¶
物貴，¶
乃因孔僅言船算事。¶
上由是不悅卜式。

# src: SHIJI 30.112 , ed. Zhonghuashuju p. 1440#2; Wang Liqi 1047; tr. Watson 1961, Vol 2, p102
# dating: 6220
<pb:KR2a0001_tls_300-727a>¶
漢連兵三歲，¶
誅羌，¶
滅南越，¶
番禺以西至蜀南者置初郡十七，¶
且以其故俗治，¶
毋賦稅。¶
南陽、漢中以往郡，¶
各以地比給初郡吏卒奉食幣物，¶
傳車馬被具。¶

# src: SHIJI 30.113 , ed. Zhonghuashuju p. 1440#2; Wang Liqi 1047; tr. Watson 1961, Vol 2, p102
# dating: 6220
而初郡時時小反，¶
殺吏，¶
漢發南方吏卒往誅之，¶
閒歲萬餘人，¶
費皆仰給大農。¶
大農以均輸調鹽鐵助賦，¶
故能贍之。¶
然兵所過縣，¶
為以訾給毋乏而已，¶
不敢言擅賦法矣。

# src: SHIJI 30.114 , ed. Zhonghuashuju p. 1441; Wang Liqi 1048; tr. Watson 1961, Vol 2, p103
# dating: 6220
<pb:KR2a0001_tls_300-728a>¶
其明年，¶
元封元年，¶
卜式貶秩為太子太傅。¶
而桑弘羊為治粟都尉，¶
領大農，¶
盡代僅筦天下鹽鐵。¶

# src: SHIJI 30.115 , ed. Zhonghuashuju p. 1441; Wang Liqi 1048; tr. Watson 1961, Vol 2, p103
# dating: 6220
弘羊以諸官各自市，¶
相與爭，¶
物故騰躍，¶
而天下賦輸或不償其僦費，¶
乃請置大農部丞數十人，¶
分部主郡國，¶
各往往縣置均輸鹽鐵官，¶
令遠方各以其物貴時商賈所轉販者為賦，¶而相灌輸。¶

# src: SHIJI 30.116 , ed. Zhonghuashuju p. 1441; Wang Liqi 1048; tr. Watson 1961, Vol 2, p103
# dating: 6220
置平準于京師，¶
都受天下委輸。¶
召工官治車諸器，¶
皆仰給大農。¶
大農之諸官盡籠天下之貨物，¶
貴即賣之，¶
賤則買之。¶

# src: SHIJI 30.117 , ed. Zhonghuashuju p. 1441; Wang Liqi 1048; tr. Watson 1961, Vol 2, p103
# dating: 6220
如此，¶
富商大賈無所牟大利，¶
則反本，¶
而萬物不得騰踊。¶
故抑天下物，¶
名曰「平準」。¶

# src: SHIJI 30.118 , ed. Zhonghuashuju p. 1441; Wang Liqi 1048; tr. Watson 1961, Vol 2, p103f
# dating: 6220
天子以為然，¶
許之。¶
於是天子北至朔方，¶
東到太山，¶
巡海上，¶
並北邊以歸。¶
所過賞賜，¶
用帛百餘萬匹，¶
錢金以巨萬計，¶
皆取足大農。

# src: SHIJI 30.119 , ed. Zhonghuashuju p. 1441-1442; Wang Liqi 1049; tr. Watson 1961, Vol 2, p104
# dating: 6220
<pb:KR2a0001_tls_300-729a>¶
弘羊又請令吏得入粟補官，¶
及罪人贖罪。¶
令民能入粟甘泉各有差，¶
以復終身，¶
不告緡。¶

# src: SHIJI 30.120 , ed. Zhonghuashuju p. 1441-1442; Wang Liqi 1049; tr. Watson 1961, Vol 2, p104
# dating: 6220
他郡各輸急處，¶
而諸農各致粟，¶
山東漕益歲六百萬石。¶
一歲之中，¶
太倉、甘泉倉滿。¶
邊餘穀諸物均輸帛五百萬匹。¶
民不益賦而天下用饒。¶
於是弘羊賜爵左庶長，¶
黃金再百斤焉。

# src: SHIJI 30.121 , ed. Zhonghuashuju p. 1442; Wang Liqi 1049; tr. Watson 1961, Vol 2, p104
# dating: 6220
<pb:KR2a0001_tls_300-730a>¶
是歲小旱，¶
上令官求雨。¶
卜式言曰：¶
「縣官當食租衣稅而已，¶
今弘羊令吏坐市列肆，¶
販物求利。¶
亨羊，
天乃雨。」<pb:KR2a0001_tls_300-731a>¶

# src: SHIJI 30.122 , ed. Zhonghuashuju p. 1442-1443; Wang Liqi 1049; tr. Watson 1961, Vol 2, p104
# dating: 6220
太史公曰：¶
農工商交易之路通，¶
而龜貝金錢刀布之幣興焉。¶
所從來久遠，¶
自高辛氏之前尚矣，¶
靡得而記云。¶

# src: SHIJI 30.123 , ed. Zhonghuashuju p. 1441-1442; Wang Liqi 1049; tr. Watson 1961, Vol 2, p104f
# dating: 6220
故《書》道唐虞之際，¶
《詩》述殷周之世，¶
安寧則長庠序，¶
先本絀末，¶
以禮義防于利；¶
事變多故而亦反是。¶
是以物盛則衰，¶
時極而轉，¶
一質一文，¶
終始之變也。¶

# src: SHIJI 30.124 , ed. Zhonghuashuju p. 1441-1442; Wang Liqi 1049; tr. Watson 1961, Vol 2, p105
# dating: 6220
《禹貢》九州，¶
各因其土地所宜，¶
人民所多少而納職焉。¶
湯武承獘易變，¶
使民不倦，¶
各兢兢所以為治，¶
而稍陵遲衰微。¶

# src: SHIJI 30.125 , ed. Zhonghuashuju p. 1441-1442; Wang Liqi 1049; tr. Watson 1961, Vol 2, p105
# dating: 6220
齊桓公用管仲之謀，¶
通輕重之權，¶
徼山海之業，¶
以朝諸侯，¶
用區區之齊顯成霸名。¶
魏用李克，¶
盡地力，¶
為彊君。¶

# src: SHIJI 30.126 , ed. Zhonghuashuju p. 1441-1442; Wang Liqi 1049; tr. Watson 1961, Vol 2, p105f
# dating: 6220
自是之後，¶
天下爭於戰國，¶
貴詐力而賤仁義，¶
先富有而後推讓。¶
故庶人之富者或累巨萬，¶
而貧者或不厭糟穅；¶
有國彊者或并群小以臣諸侯，¶
而弱國或絕祀而滅世。¶
以至於秦，¶
卒并海內。¶

# src: SHIJI 30.127 , ed. Zhonghuashuju p. 1441-1442; Wang Liqi 1049; tr. Watson 1961, Vol 2, p106
# dating: 6220
虞夏之幣，¶
金為三品，¶
或黃，¶
或白，¶
或赤；¶
或錢，¶
或布，¶
或刀，¶
或龜貝。¶

# src: SHIJI 30.128 , ed. Zhonghuashuju p. 1441-1442; Wang Liqi 1049; tr. Watson 1961, Vol 2, p106
# dating: 6220
及至秦，¶
中一國之幣為三二等，¶
黃金以溢名，¶
為上幣；¶
銅錢識曰半兩，¶
重如其文，¶
為下幣。¶
而珠玉、¶龜貝、銀錫之屬為器飾寶藏，¶
不為幣。¶

# src: SHIJI 30.129 , ed. Zhonghuashuju p. 1441-1442; Wang Liqi 1049f; tr. Watson 1961, Vol 2, p106
# dating: 6220
然各隨時而輕重無常。¶
於是外攘夷狄，¶
內興功業，¶
海內之士力耕不足糧饟，¶
女子紡績不足衣服。¶
古者嘗竭天下之資財以奉其上，¶
猶自以為不足也。¶

# src: SHIJI 30.130 , ed. Zhonghuashuju p. 1441-1442; Wang Liqi 1050; tr. Watson 1961, Vol 2, p106
# dating: 6220
無異故云，¶
事勢之流，¶
相激使然，¶
曷足怪焉。

